# -*- mode: mandoku-view; -*-
#+TITLE: 花菴詞選
#+DATE: 2015-08-25 00:49:35.098093
#+PROPERTY: ID KR4j0066
#+PROPERTY: BASEEDITION SBCK
#+PROPERTY: JUAN 卷二 
<pb:KR4j0066_WYG_002-1a>¶
欽定四庫全書¶
　花菴詞選巻二　　　　　　宋　黄昇　輯¶
　　宋詞¶
　　　歐陽永叔¶
　　　　名修號六一居士¶
　　　朝中措(送劉原父守揚州/)¶
平山欄檻倚晴空樓閣有無中手種堂前楊柳别來幾¶
度春風　文章太守揮毫萬字一飲千鍾行樂直須年¶
<pb:KR4j0066_WYG_002-1b>¶
少尊前看取衰翁¶
　　　蝶戀花(春晚/)¶
庭院深深深幾許楊栁堆烟簾幕無重數玉勒金鞍遊¶
冶處樓髙不見章臺路　雨横風狂三月暮門掩黄昏¶
無計畱春住淚眼問花花不語亂紅飛過秋千去¶
　　　又(春情/)¶
海燕雙雙歸畫棟簾幕無風花影頻移動半醉騰騰春¶
睡重綠鬟堆枕香雲擁　翠被雙盤金縷鳯憶得前春¶
<pb:KR4j0066_WYG_002-2a>¶
有箇人人共花裏鶯聲時一弄日斜驚起相思夢¶
　　　又(初春/)¶
南鴈依稀囘側陣雪霽牆陰遍覺蘭芽嫩中夜夢餘消¶
酒困爐香捲穗燈生暈　急景流年都一瞬往事前歡¶
未免縈方寸臘後花期知漸近東風已作寒梅信¶
　　　又(清明/)¶
六曲䦨干偎碧樹楊栁風輕展盡黄金縷誰抱鈿筝移¶
玉柱穿簾海燕雙飛去　滿眼遊絲兼落絮紅杏開時¶
<pb:KR4j0066_WYG_002-2b>¶
一霎清明雨濃醉覺來鶯亂語驚殘好夢無尋處¶
　　　浣溪沙(春思/)¶
葉底青青杏子垂枝頭薄薄柳綿飛日髙深院晚鶯啼¶
　堪恨風流成薄倖斷無消息道歸期托腮無語翠眉¶
低¶
　　　又(湖景/)¶
湖上朱橋響畫輪溶溶春水浸春雲碧琉璃滑浄無塵¶
　當路遊絲縈醉客隔花啼鳥喚行人日斜歸去奈何¶
<pb:KR4j0066_WYG_002-3a>¶
春¶
　　　又(湖上/)¶
堤上遊人逐畫船拍堤春水四垂天綠楊樓外出秋千¶
　白髮戴花君莫笑六么催拍盞頻傳人生何處似尊¶
前¶
　　　又(春半/)¶
青杏園林煮酒香佳人初試薄羅裳柳絲搖曳燕飛忙¶
　乍雨乍晴花自落閒愁閒悶日偏長為誰消瘦減容¶
<pb:KR4j0066_WYG_002-3b>¶
光¶
　　　採桑子(潁州西湖/)¶
羣芳過後西湖好狼藉殘紅飛絮濛濛垂栁䦨干盡是¶
風　笙歌散盡遊人去始覺春空垂下簾櫳雙燕歸來¶
細雨中¶
　　　又(西湖/)¶
荷花開後西湖好載酒來時不用旌旗前後紅幢綠葢¶
隨　畫船撑入花深處香泛金巵烟雨微微一片笙歌¶
<pb:KR4j0066_WYG_002-4a>¶
醉裏歸¶
　　　踏莎行(相别/)¶
候館梅殘溪橋栁細草芳風暖搖征轡離愁漸逺漸無¶
窮迢迢不斷如春水　寸寸柔腸盈盈粉泪樓髙莫近¶
危䦨倚平蕪盡處是春山行人更在春山外(句意/最工)¶
　　　生查子(别恨/)¶
含羞整翠鬟得意頻相顧鴈柱十三絃一一春鶯語¶
嬌雲容易飛夢斷知何處深院鎻黄昏陣陣芭蕉雨¶
<pb:KR4j0066_WYG_002-4b>¶
　　　阮郎歸(踏青/)¶
南園春半踏青時風和聞馬嘶青梅如豆栁如眉日長¶
胡蝶飛　花露重草烟低人家簾幕垂秋千慵困解羅¶
衣畫梁雙燕棲¶
　　　訴衷情(眉意/)¶
清晨簾幕巻輕霜呵手試梅粧都緣自有離恨故畫作¶
逺山長　思往事借流芳易成傷擬歌先咽欲笑還顰¶
最斷人腸¶
<pb:KR4j0066_WYG_002-5a>¶
　　　木蘭花(西湖/)¶
西湖南北烟波濶風裏絲簧聲韻咽舞餘羅帶綠雙垂¶
酒入香腮紅一抺　杯深不覺琉璃滑貪看六么花十¶
八明朝車馬各西東惆悵畫樓風與月¶
　　　玉樓春(别恨/)¶
春山斂黛低歌扇暫解吳鈎登祖宴畫樓鐘動巳魂銷¶
何況馬嘶芳草岸　青門栁色隨人逺望欲斷時腸已¶
斷洛城春色待君來莫待落花飛似霰¶
<pb:KR4j0066_WYG_002-5b>¶
　　　漁家傲(小春/)¶
十月小春梅蘂綻紅爐煖閣新粧遍錦帳美人貪睡暖¶
羞起懶玉壺一夜氷澌滿　樓上四垂簾不捲天寒山¶
色偏宜逺風急鴈行吹字斷紅日晩江天雪意雲撩亂¶
　　　蘇子瞻¶
　　　　名軾號東坡居士晁無咎云東坡詞横放傑¶
　　　　出自是曲子中縳不住者¶
　　　念奴嬌(赤壁懷古/)¶
<pb:KR4j0066_WYG_002-6a>¶
大江東去浪淘盡千古風流人物故壘西邊人道是三¶
國周郎赤壁亂石穿空驚濤拍岸捲起千堆雪江山如¶
畫一時多少豪傑　遙想公瑾當年小喬初嫁了雄姿¶
英發羽扇綸巾談笑間檣艣灰飛煙滅故國神遊多情¶
應笑我早生華髮人生如夢一樽還酹江月¶
　　　蝶戀花(中春/)¶
花褪殘紅青杏小燕子飛時綠水人家遶枝上柳綿吹¶
又少天涯何處無芳草　牆裏秋千牆外道牆外行人¶
<pb:KR4j0066_WYG_002-6b>¶
牆裏佳人笑笑漸不聞聲漸杳多情却被無情惱¶
　　　洞仙歌(公自序云僕七歲時見眉州老尼姓朱/忘其名年九十餘自言嘗隨其師入蜀)¶
　　　　　　(主孟昶宮中一日大熱主與花蘂夫人/夜起避暑摩訶池上作一詞朱具能記)¶
　　　　　　(之今四十年朱巳死久矣人無知此詞/者獨記其首兩句暇日尋味豈洞仙歌)¶
　　　　　　(令乎乃為/足之云)¶
氷肌玉骨自清涼無汗水殿風來暗香滿繡簾開一㸃¶
明月窺人人未寢欹枕釵横鬢亂　起來携素手庭户¶
無聲時見疎星度河漢試問夜如何夜已三更金波淡¶
<pb:KR4j0066_WYG_002-7a>¶
玉繩低轉但屈指西風幾時來又不道流年暗中偷換¶
　　　漁家傲(金陵賞心亭送王勝之龍圖王/守金陵視事一日而移南郡)¶
千古龍蟠并虎踞從公一弔興亡處𣺌𣺌斜風吹細雨¶
芳草渡江南父老畱公住　公駕飛車凌彩霧紅鸞驂¶
乘青鸞馭却訝此洲名白鷺非吾侶翩然欲下還飛去¶
　　　賀新郎(夏景/)¶
乳燕飛華屋悄無人桐陰轉午晩涼新浴手弄生綃白¶
團扇扇手一時似玉漸困倚孤眠清熟簾外誰來推繡¶
<pb:KR4j0066_WYG_002-7b>¶
户枉敎人夢斷瑤臺曲又却是風敲竹　石榴半吐紅¶
巾蹙待浮花浪蘂都盡伴君幽獨穠艶一枝君看取芳¶
心千重似束又恐被西風驚綠若待得君來向此花前¶
對酒不忍觸共粉淚兩簌簌¶
　　　西江月(公自序云春夜行蘄水中過酒家飲酒/醉乘月至一溪橋上解鞍曲肱少休及)¶
　　　　　　(覺已曉亂山蔥蘢不謂/人世也書此語橋柱上)¶
照野瀰瀰淺浪横空曖曖微霄障泥未解玉驄驕我欲¶
醉眠芳草　可惜一溪明月莫敎踏碎瓊瑤解鞍欹枕¶
<pb:KR4j0066_WYG_002-8a>¶
緑楊橋杜字一聲春曉¶
　　　又(感懷/)¶
世事一塲大夢人生幾度秋凉夜來風葉已鳴廊看取¶
眉頭鬢上　酒賤常愁客少月明多被雲妨中秋誰與¶
共孤光把酒凄然北望一¶
　　　又(重九/)¶
㸃㸃樓頭細雨重重江外平湖當年戲馬會東徐今日¶
凄凉南浦　莫恨黄花未吐且敎紅粉相扶酒䦨不必¶
<pb:KR4j0066_WYG_002-8b>¶
看茱萸俯仰人間今古¶
　　　又¶
三過平山堂下半生彈指聲中十年不見老仙翁壁上¶
龍蛇飛動　欲弔文章太守仍歌楊栁春風休言萬事¶
轉頭空未轉頭時皆夢¶
　　　滿江紅(東武流盃亭/)¶
東武城南新堤固漣漪初溢隱隱遍長林髙阜卧紅堆¶
碧枝上殘花吹盡也與君試向江邊覔問向前猶有幾¶
<pb:KR4j0066_WYG_002-9a>¶
多春三之一　官裏事何時畢風雨外無多日相將泛¶
曲水滿城爭出君不見蘭亭修褉事當時座上皆豪逸¶
到而今修竹滿山陰空陳迹¶
　　　水調歌頭(丙辰中秋歡飲達旦大/醉作此篇兼懷子由)¶
明月幾時有把酒問青天不知天上宮闕此夕是河年¶
我欲乘風歸去只恐瓊樓玉宇髙處不勝寒起舞弄清¶
影何似在人間　轉朱閣低綺户照不眠不應有恨何¶
事偏向别時圓人有悲歡離合月有陰晴圓缺此事古¶
<pb:KR4j0066_WYG_002-9b>¶
難全但願人長久千里共嬋娟¶
　　　水調歌頭(快哉亭/)¶
落日繡簾捲亭下水連空知君為我新作窓户濕青紅¶
長記平山堂上欹枕江南烟雨杳杳沒孤鴻認得醉翁¶
語山色有無中　一千頃都鏡淨倒碧峯忽然浪起¶
掀舞一葉白頭翁堪笑蘭臺公子未解莊生天籟剛道¶
有雌雄一㸃浩然氣千里快哉風¶
　　　水龍吟(太守閭丘公顯致仕居姑蘇公飲其家/出後房佐酒有懿卿者善吹笛公因賦)¶
<pb:KR4j0066_WYG_002-10a>¶
　　　　　　(此以/贈)¶
楚山修竹如雲異材秀出千林表龍鬚半翦鳯膺微漲¶
玉肌匀繞木落淮南雨晴雲夢月明風裊自中郎不見¶
桓伊去後知辜負秋多少　聞道嶺南太守後堂深綠¶
珠嬌小綺窓學弄梁州初遍霓裳未了嚼徵含宮泛商¶
流羽一聲雲杪為使君洗盡蠻風瘴雨作霜天曉¶
　　　又(次韻章質夫楊花詞/)¶
似花還似非花也無人惜從敎墜抛家傍路思量却是¶
<pb:KR4j0066_WYG_002-10b>¶
無情有思縈損柔腸困酣嬌眼欲開還閉夢隨風萬里¶
尋郎去處又還被鶯呼起　不恨此花飛盡恨西園落¶
紅難綴曉來雨過遺踪何在一池萍碎春色三分二分¶
塵土一分流水細看來不是楊花㸃㸃是離人淚¶
　　　臨江仙¶
夜飲東坡醒復醉歸來彷彿三更家僮鼻息巳雷鳴敲¶
門都不應倚杖聽江聲　長恨此身非我有何時忘却¶
營營夜䦨風静縠紋平小舟從此去江海寄餘生¶
<pb:KR4j0066_WYG_002-11a>¶
　　　南鄉子(九日/)¶
霜降水痕收淺碧粼粼露逺洲酒力漸消風力軟颼颼¶
破㡌多情却戀頭　佳節若為酬但把金樽斷送秋萬¶
事到頭都是夢休休明日黄花蝶也愁¶
　　　阮郎歸(夏景/)¶
綠槐髙栁咽新蟬薫風入舜絃碧紗窓下水沈烟棊聲¶
驚晝眠　微雨過小荷翻榴花開欲然玉人纎手掬清¶
泉瓊珠碎又圓¶
<pb:KR4j0066_WYG_002-11b>¶
　　　永遇樂(夜登燕子樓夢盼盼因作此詞久後秦/少遊自會稽入京見東坡坡云  別當)¶
　　　　　　(作文甚勝都下盛唱公山抹微雲之詞/秦遜謝坡遽云不意別後公却學栁七)¶
　　　　　　(作詞秦答曰某雖無識亦不至是先生/之言無乃過乎坡云銷䰟當此際非栁)¶
　　　　　　(詞句法乎秦慚服然已流傳不復可改/矣又問别作何詞秦舉小樓連苑横空)¶
　　　　　　(下窺綉轂雕鞍驟坡云十三箇字只說/得一箇人騎馬樓前過秦問先生近著)¶
　　　　　　(坡云亦有一詞說樓上事乃舉燕子樓/空佳人何在空鎖樓中燕晁无咎在座)¶
　　　　　　(云三句說盡張建封/燕子樓一段事奇哉)¶
明月如霜好風如水清景無限曲港跳魚圓荷瀉露寂¶
<pb:KR4j0066_WYG_002-12a>¶
寞無人見紞如五鼓錚然一葉黯黯夢雲驚斷夜茫茫¶
重尋無覔處覺來小園行遍　天涯倦客山中歸路望¶
斷故園心眼燕子樓空佳人何在空鎖樓中燕古今如¶
夢何曽夢覺但有舊歡新怨異時對南樓夜景為余浩¶
歎¶
　　　哨遍(歸去來詞/)¶
為米折腰因酒棄家口體交相累歸去來誰不遣君歸¶
覺從前皆非今是露未晞征夫指予歸路門前笑語喧¶
<pb:KR4j0066_WYG_002-12b>¶
童稚嗟舊菊都荒新松暗老吾年今巳如此但小窓容¶
膝閉柴扉策杖看孤雲暮鴻飛雲出無心鳥倦知還本¶
非有意　噫歸去來兮我今忘我兼忘世親戚無浪語¶
琴書中有真味步翠麓崎嶇泛溪窈窕涓涓暗谷流春¶
水觀草木欣榮幽人自感吾生行且休矣念寓形宇内¶
復幾時不自覺皇皇欲何之委吾心去留誰計神仙知¶
在何處富貴非吾願但知臨水登山嘯詠自引壺觴自¶
醉此生天命更何疑且乗流遇坎還止¶
<pb:KR4j0066_WYG_002-13a>¶
　　　如夢令¶
為向東坡傳語人在畫堂深處别後有誰來雪壓小橋¶
無路歸去歸去江上一犂春雨¶
　　　浣溪沙¶
蓛蓛衣巾落棗花村南村北響繅車牛衣古栁賣黄𤓰¶
　酒困路長惟欲睡日髙人渴漫思茶敲門試問野人¶
家(牛衣一作半依/)¶
　　　采桑子(多景樓/)¶
<pb:KR4j0066_WYG_002-13b>¶
多情多感仍多病多景樓中樽酒相逢樂事囘頭一笑¶
空　停盃且聽琵琶語慢撚輕攏醉臉春融斜照江天¶
一抹紅¶
　　　江神子(送述古/)¶
翠蛾羞黛怯人看掩霜紈淚偷彈且盡一尊收淚唱陽¶
關謾道帝城天樣逺天易見見君難　畫堂新締近孤¶
山曲䦨干為誰安飛絮落花春色屬明年欲棹小舟尋¶
舊事無處問水連天¶
<pb:KR4j0066_WYG_002-14a>¶
　　　又(春别/)¶
天涯流落思無窮既相逢却匆匆携手佳人和淚折殘¶
紅為問東風餘幾許春縱在與誰同　隋堤三月水溶¶
溶背歸鴻去吳中囘望彭城清泗與淮通寄我相思千¶
㸃淚流不到楚江東¶
　　　又(別意/)¶
相逢不覺又初寒對尊前惜流年風𦂳離亭氷結泪珠¶
圓雪意留君君且住從此去少清歡　轉頭山下轉頭¶
<pb:KR4j0066_WYG_002-14b>¶
看路漫漫玉花翻雲海光寛何處是超然知道故人相¶
念否携翠袖倚朱䦨¶
　　　菩薩鬘(西湖送述古/)¶
秋風湖上蕭蕭雨使君欲去還留住今日謾留君明朝¶
愁殺人　佳人千㸃泪洒向長江水不用歛雙蛾路人¶
啼更多¶
　　　卜算子(黄山谷云坡在黄州作此語意髙妙似/非喫烟火食人語非胷中有數萬巻書)¶
　　　　　　(筆下無一㸃塵俗氣孰能至此時鮦陽/居士云缺月刺明微也漏斷暗  也幽)¶
<pb:KR4j0066_WYG_002-15a>¶
　　　　　　(人不得志也獨往來無助也驚鴻賢人/不安也囘頭愛君不忘也無人省君不)¶
　　　　　　(察也揀盡寒枝不肯棲不偷安於髙位/也寂寞吳江冷非所安也此與考槃詩)¶
　　　　　　(相/似)¶
缺月挂疎桐漏斷人初静時見幽人獨往來縹緲孤鴻¶
影　驚起却囘頭有恨無人省㨂盡寒枝不肯棲楓落¶
吳江冷¶
　　　昭君怨¶
誰作桓伊三弄驚破綠窓幽夢新月與愁烟滿江天¶
<pb:KR4j0066_WYG_002-15b>¶
欲去又還不去明日落花飛絮飛絮送行舟水東流¶
　　　行香子(別意/)¶
携手江村梅雪飄裙情何限處處銷䰟故人不見舊曲¶
重聞向望湖樓孤山寺湧金門　尋常行處題詩千首¶
繡羅衫與拂紅塵别來相憶知是何人有湖中月江邊¶
栁隴頭雲¶
　　　又(茶/)¶
綺席纔終歡意猶濃酒䦨時髙興無窮共誇君賜初拆¶
<pb:KR4j0066_WYG_002-16a>¶
臣封看分香餅黄金縷密雲龍　鬭嬴一水功敵千鍾¶
覺凉生兩腋清風暫留紅袖少却紗籠放笙歌散庭館¶
静畧從容¶
　　　又(七里瀨/)¶
一葉舟輕雙漿鴻驚水天清影湛波平魚翻藻鑑鷺㸃¶
煙汀過沙溪急霜溪冷月溪明　重重似畫曲曲如屏¶
算當年虛老嚴陵君臣一夢今古空名但逺山長雲山¶
亂曉山青¶
<pb:KR4j0066_WYG_002-16b>¶
　　　王介甫¶
　　　　名安石丞相荆國文公¶
　　　桂枝香(金陵懷古/)¶
登臨送目正故國晚秋天氣初肅千里澄江似練翠峯¶
如簇征帆去棹殘陽裏背西風酒旗斜矗綵舟雲淡星¶
河鷺起圖畫難足　念自昔豪華競逐歎門外樓頭悲¶
恨相續千古憑髙對此謾嗟榮辱六朝舊事隨流水但¶
寒烟衰草凝綠至今商女時時猶唱後庭遺曲¶
<pb:KR4j0066_WYG_002-17a>¶
　　　漁家傲(極能道閑居之趣/)¶
平岸小橋千嶂抱揉藍一水縈花草茅屋數間窓窈窕¶
塵不到時時自有清風埽　午枕覺來聞語鳥欹眠似¶
聽朝雞早忽憶故人今揔老貪夢好茫茫忘了邯鄲道¶
　　　菩薩鬘(集句/)¶
數間茆屋閒臨水窄衫短㡌垂楊裏花是去年紅吹開¶
一夜風(一本作今日是何/朝看余渡石橋)　梢梢新月偃午醉醒來晩¶
何許最關情黄鸝三兩聲¶
<pb:KR4j0066_WYG_002-17b>¶
　　　浣溪沙(集句/)¶
百畞庭中半是苔門前古道水縈迴愛閒能有幾人來¶
　小院囘廊人寂寂山桃野杏兩三栽為誰零落為誰¶
開¶
　　　浪淘沙(伊呂/)¶
伊呂兩衰翁歴遍窮通一為釣叟一耕農假使當時俱¶
不遇老了英雄　湯武一相逢風虎雲龍興王只在笑¶
談中及至而今千載下誰與爭功¶
<pb:KR4j0066_WYG_002-18a>¶
　　　千秋歲引(秋景/)¶
别館寒砧孤城畫角一派秋聲入寥廓東歸燕從海上¶
去南來鴈向沙頭落楚臺風庾樓月宛如昨　無奈被¶
些名利縳無奈被它情擔閣可惜風流總閒却當初謾¶
留華表語而今誤我秦樓約夢䦨時酒醒後思量著¶
　　　王元澤¶
　　　　名雱荆公之子封臨川伯¶
　　　倦尋芳¶
<pb:KR4j0066_WYG_002-18b>¶
露晞向曉簾幙風輕小院閒晝翠徑鶯來驚下亂紅鋪¶
繡倚危䦨登髙榭海棠著雨胭脂透算韶華又因循過¶
了清明時候　倦游燕風光滿目好景良辰誰共携手¶
恨被榆錢買斷兩眉長皺憶得髙陽人散後落花流水¶
仍依舊這情懷對東風盡成消瘦¶
　　　王平甫¶
　　　　名安國荆公之弟¶
　　　㸃絳唇(秋景/)¶
<pb:KR4j0066_WYG_002-19a>¶
秋氣微凉夢囘明月穿簾幕井梧蕭索正遶南枝鵲¶
寳瑟塵生金鴈空零落情無託鬢雲慵掠不似君恩薄¶
　　　清平樂(春晚/)¶
留春不住費盡鶯兒語滿地殘紅宮錦汚昨夜南園風¶
雨　小憐初上琵琶曉來思遶天涯不肯畫堂朱户春¶
風自在梨花¶
　　　減字木蘭花(春情/)¶
畫橋流水雨濕落紅飛不起月破黄昏簾裏餘香馬上¶
<pb:KR4j0066_WYG_002-19b>¶
聞　徘徊不語今夜夢魂何處去不佀垂楊猶解飛花¶
入洞房¶
　　　林君復¶
　　　　名逋贈和靖先生¶
　　　長相思(別情/)¶
吳山青越山青兩岸青山相送迎誰知離别情　君泪¶
盈妾泪盈羅帶同心結未成江頭潮巳平¶
　　　㸃絳唇(草/)¶
<pb:KR4j0066_WYG_002-20a>¶
金谷年年亂生春色誰為主餘花落處滿地和烟雨¶
又是離愁一闋長亭暮王孫去萋萋無數南北東西路¶
　　　錢思公¶
　　　　名惟演¶
　　　玉樓春(此詞暮年作詞極悽惋/)¶
城上風光鶯語亂城下烟波春拍岸綠楊芳草幾時休¶
淚眼愁腸先已斷　情懷漸變成衰晚鸞鏡朱顏驚暗¶
換昔年多病厭芳尊今日芳尊惟恐淺¶
<pb:KR4j0066_WYG_002-20b>¶
　　　賈子明¶
　　　　名昌朝為仁宗朝宰相諡文元公¶
　　　木蘭花(平生惟賦此一詞極有風味/)¶
都城水綠嬉遊處仙棹往來人笑語紅隨逺浪泛桃花¶
雪散平堤飛柳絮　東君欲共春歸去一陣狂風和驟¶
雨碧油紅斾錦障泥斜日畫橋芳草路¶
　　　夏子喬¶
　　　　名竦乃慶厯間所謂一不肖者然文章有名¶
<pb:KR4j0066_WYG_002-21a>¶
　　　　于世諡文莊公¶
　　　喜遷鶯令(景德中水殿按舞時公翰林内直上/遣中使取新詞公援毫立成以進)¶
　　　　　　　(大䝉/天奬)¶
霞散綺月垂鈎簾捲未央樓夜涼銀漢截天流宮闕鎖¶
清秋　瑤臺樹金莖露鳯髓香盤烟霧三千珠翠擁宸¶
遊水殿接涼州¶
　　　丁謂之¶
　　　　名謂為真宗朝宰相諡晉公¶
<pb:KR4j0066_WYG_002-21b>¶
　　　鳯棲梧¶
十二層樓春色早三殿笙歌九陌風光好堤栁岸花連¶
複道玉梯相對開蓬島　鶯囀喬林魚在藻太液微波¶
綠鬭王孫草南闕萬人瞻羽葆後天祝聖天難老¶
　　　又¶
朱闕玉城通閬苑月桂星榆春色無深淺簫瑟篌笙仙¶
客宴蟠桃花滿蓬萊殿　九色明霞裁羽扇雲霧為車¶
鸞鶴驂彫輦路指瑤池歸去晚壺中日月如天逺¶
<pb:KR4j0066_WYG_002-22a>¶
　　　寇平仲¶
　　　　名準為真宗朝宰相贈萊國公¶
　　　踏莎行(春暮/)¶
春色將䦨鶯聲漸老紅英落盡青梅小畫堂人静雨濛¶
濛屏山半掩餘香裊　密約沈沈離情杳杳菱花塵滿¶
慵將照倚樓無語欲銷䰟長空暗淡連芳草¶
　　　㸃絳唇¶
小陌輕寒社公雨足東風慢定巢新燕濕雨穿花轉¶
<pb:KR4j0066_WYG_002-22b>¶
象尺熏爐拂曉停針線愁蛾淺飛紅零亂側卧珠簾捲¶
　　　謝希深¶
　　　　名絳仕仁宗朝知制誥¶
　　　菩薩鬘(詠目/)¶
娟娟侵鬢粧痕淺雙眸相媚彎如翦一瞬百般冝無論¶
笑與啼　酒䦨思翠被特故瞢騰地生怕促歸輪微波¶
先注人¶
　　　夜行船(别情/)¶
<pb:KR4j0066_WYG_002-23a>¶
昨夜佳期初共鬢雲低翠翹金鳯尊前和笑不成歌意¶
偷轉眼波微送　草草不容成楚夢漸寒深翠簾霜重¶
相看送到斷腸時月西斜畫樓鐘動(後段語/最奇)¶
　　　訴衷情(宮怨/)¶
銀缸夜永影長孤香草續殘爐倚屏脉脉無語粉泪不¶
成珠　雙粲枕百嬌壺憶當初君恩莫似秋葉無情欲¶
向人疎¶
　¶
<pb:KR4j0066_WYG_002-23b>¶
　¶
　¶
　¶
　¶
　¶
　¶
　¶
　花菴詞選巻二¶
