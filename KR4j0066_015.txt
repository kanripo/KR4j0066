# -*- mode: mandoku-view; -*-
#+TITLE: 花菴詞選
#+DATE: 2015-08-25 00:49:35.366561
#+PROPERTY: ID KR4j0066
#+PROPERTY: BASEEDITION SBCK
#+PROPERTY: JUAN 續集卷五
<pb:KR4j0066_WYG_015-1a>¶
欽定四庫全書¶
　花菴詞選續集巻五　　　　宋　黄昇　撰¶
　　宋詞¶
　　　劉德修¶
　　　　名光祖號後溪蜀之名士有鶴林文集小詞¶
　　　　附焉¶
　　　鵲橋仙(畱别/)¶
相逢一笑又成相避南鴈歸時霜透明朝人在短亭西¶
<pb:KR4j0066_WYG_015-1b>¶
看舞袖雙雙行酒　歌聲此處秋聲何處幾度亂愁搔¶
首如何不寄一行書有萬緒千端别後¶
　　　昭君怨(别恨/)¶
人在醉鄉居住記得舊曾来去疎雨聼芭蕉夢魂遥¶
惆悵栁烟何處目送落霞江浦明夜月當樓照人愁¶
　　　江城子(梅花/)¶
十分雪意却成霜莫雲黄月微茫只有梅花依舊吐幽¶
芳還喜無邉春信漏疎影下覓浮香　才清端是紫薇¶
<pb:KR4j0066_WYG_015-2a>¶
郎别鵷行憶宫墻夜半胡為人與月交相君合召歸吾¶
老矣月随去照西廂¶
　　　洞仙歌(荷花/)¶
晩風收暑小池塘荷净獨倚胡床酒初醒起徘徊時有¶
香氣吹来雲藻亂葉底游魚動影　空擎承露葢不見¶
氷容惆悵明粧曉鸞鏡後夜月凉時月淡花低幽夢覺¶
欲慿誰省且應記臨流凭䦨干便遥想江南紅酣千頃¶
　　　長相思(别意/)¶
<pb:KR4j0066_WYG_015-2b>¶
玉樽凉玉人凉若聼離歌須斷腸休敎成鬢霜　畫橋¶
西畫橋東有涙分明清漲同如何畱醉翁¶
　　　水調歌頭(旅思/)¶
客夢一回醒三度碧梧秋仰看今夕天上河漢又西流¶
早晩凉風過鴈驚落空堦一葉急雨閙清溝歸計休令¶
莫宵露浥征裘　古来今生老病許多愁那堪更説無¶
限功業鏡中羞只有青山髙致對此還論世事舉白與¶
君浮送我一盃酒誰起舞凉州¶
<pb:KR4j0066_WYG_015-3a>¶
　　　臨江仙(春思/)¶
小院回廊春寂寂晚来獨自閒行畫簾東畔碧雲生也¶
知無雨空滴枕邉聲　一簇小桃開又落低頭拾取紅¶
英東風相送忘相迎棃花寒食到得錦官城¶
　　　又(自詠/)¶
我似萬山千里外悠然一片歸雲官銜猶自帶云云誰¶
知於進士已是故將軍　閒坐閒行閒飲酒閒拈閒字¶
閒文諸公畱我笑紛紛一枝簪寳髻六幅舞羅裙¶
<pb:KR4j0066_WYG_015-3b>¶
　　　踏莎行(春暮/)¶
掃徑花零閉門春晩恨長無奈東風短起来消息探荼¶
䕷雪條玉蘂都開徧　晚月魂清夕陽香逺故山别後¶
誰拘管多情於此更情多一枝嗅罷還重撚¶
　　　醉落魄(春日懐故山/)¶
春風開者一時還共春風謝栁條送我今槐夏不飲香¶
醪辜負人生也　曲塘泉細幽琴冩胡床滑簟應無價¶
日遲睡起簾鈎挂何不歸歟花竹秀而野¶
<pb:KR4j0066_WYG_015-4a>¶
　　　李子大¶
　　　　名洪家世同登桂籍躋膴仕號淮甸儒族子¶
　　　　大其弟漳泳洤淛皆以文鳴有李氏花萼詞¶
　　　　五巻其姪直倫為之序廬陵人¶
　　　念奴嬌(曉起觀落梅/)¶
麗譙吹角漸疎星明澹簾篩殘月嫋嫋霜飇欺翠袖飛¶
下一庭香雪半面粧新廻風舞困此况真竒絶桄榔林¶
裏蘇仙偏感蕐髪　休怨時暫飄零玉堂清夢不惹閒¶
<pb:KR4j0066_WYG_015-4b>¶
蜂蝶好似王家叢竹畔乗興山陰時節剪水無情閬風¶
歸去忍使芳心歇和羮有待恁時身到天闕¶
　　　李子清¶
　　　　名漳¶
　　　鵲橋仙(七夕/)¶
迢迢郎意盈盈妾恨今夕鵲橋欲度世間兒女一何癡¶
鬭乞巧紛紛無數　遥知此際有人孤坐心切天街雲¶
路好因縁是惡因緣夢魂逺陽臺雨暮¶
<pb:KR4j0066_WYG_015-5a>¶
　　　桃源憶故人(閨情/)¶
小樓簾捲闌干外花下朱門半啟中有傾城佳麗一笑¶
西風裏　盈盈臨水情難致盡日相看如醉乾鵲不知¶
人意只管聲聲喜¶
　　　李子永¶
　　　　名泳¶
　　　賀新郎(感舊/)¶
門掩長安道捲重簾垂楊散暑嫰凉生早午夢驚囘庭¶
<pb:KR4j0066_WYG_015-5b>¶
陰翠蝶舞鶯吟未了政露冷芙蓉池沼金鴈塵昏么絃¶
斷理餘音尚想腰支褭歡漸逺思還繞　臨臯望極滄¶
江𣺌晚潮平湘烟萬頃斷虹殘照綵舫凌波分飛後别¶
浦菱花自老問錦鯉何時重到樓逈層城看不見對瀟¶
瀟暮雨憐芳草幽恨濶楚天杳¶
　　　李子召¶
　　　　名洤¶
　　　滿庭芳(送張守漢卿赴召/)¶
<pb:KR4j0066_WYG_015-6a>¶
麥秀連雲桑枝重綠史君佳政流傳鳳銜丹詔来自九¶
重天千里歡騰祖帳棠隂外多少攀轅津亭路紞如五¶
鼓難駐鄧侯船　光蕐家世事門中列㦸圯上遺編况¶
建炎勲業圖畫凌烟此去朝端濟美看平歩兩兩台躔¶
須知道中興盛治主聖賴臣賢¶
　　　李子秀¶
　　　　名淅¶
　　　踏莎行(送新城交代李達善/)¶
<pb:KR4j0066_WYG_015-6b>¶
紅藥香殘綠筠粉嫩春歸何處尋春信綉鞍初上馬蹄¶
輕舉頭便覺長安近　别酒無情啼粧有恨山城向晚¶
斜陽褪清江極目帶寒烟錦鱗去後慿誰問¶
　　　劉改之¶
　　　　名過太和人稼軒之客王簡卿侍郎嘗贈以¶
　　　　詩云觀渠論到前賢處據我看来近世無其¶
　　　　詞多壯語葢學稼軒者也號龍洲道人¶
　　　賀新郎(懐舊/)¶
<pb:KR4j0066_WYG_015-7a>¶
老去相如倦問文君説似而今怎生消遣衣袂京塵曾¶
染處空有香紅尚軟料彼此魂銷腸斷一枕新凉眠客¶
舍聼梧桐疎雨秋聲顫燈暈冷記初見　樓低不放珠¶
簾捲晩粧殘翠鈿狼藉淚痕凝臉人道愁来須殢酒無¶
奈愁深酒淺但寄興焦琴紈扇莫鼓琵琶江上曲怕荻¶
花楓葉俱悽怨雲萬疊寸心逺¶
　　　又(逰西湖/)¶
睡覺啼鶯曉醉西湖兩峰日日買花簪㡌去盡酒徒無¶
<pb:KR4j0066_WYG_015-7b>¶
人問惟有玉山自倒任拍手兒童爭笑一騎乗風翩然¶
去避魚龍不見波聲悄歌韻逺喚蘇小　神仙路近蓬¶
莱島紫雲深參差禁樹有烟花遶人世紅塵西障日百¶
計不如歸好付樂事與它年少費盡桺金梨雪句問沉¶
香亭北何時召心未愜鬢先老¶
　　　又(贈張彦功/)¶
曉印霜花歩夢半醒扶上彫鞍馬嘶人去嵐溼青絲雙¶
轡冷緩鞚野梅江路聼畫角吹殘更鼓悲壯寒聲撩客¶
<pb:KR4j0066_WYG_015-8a>¶
恨甚貂裘重擁愁無數霜月白照離緒　青樓囘首家¶
何處早山遥水闊天低斷腸烟樹誰念天涯牢落况輕¶
負暖雲濃雨記酒醒香銷時語客裏歸韀須早發怕天¶
寒風急相思苦應為我翠眉聚¶
　　　又¶
多病劉郎痩最傷心天寒嵗晩客它鄉久大舸翩翩何¶
許至元是髙陽舊友便一笑相歡携手為問武昌城下¶
月定何如揚子江頭栁追徃事兩眉皺　燭花細剪明¶
<pb:KR4j0066_WYG_015-8b>¶
扵晝喚青娥小紅樓上殷勤勸酒昵昵琵琶恩怨語春¶
笋輕攏翠袖看舞徹金釵㣲澑若見故鄉吾父老道長¶
安市上狂如舊重㑹面幾時又¶
　　　念奴嬌(自述/)¶
知音者少筭乾坤許大着身何處直待功成方肯退何¶
日可尋歸路多景樓前垂虹亭下一枕眠秋雨虛名相¶
誤十年枉費辛苦　不是奏賦明光獻書北闕無驚人¶
之語我自匆忙天未許嬴得衣裾塵土白璧堆前黄金¶
<pb:KR4j0066_WYG_015-9a>¶
買笑付與君為主蓴鱸江上浩然明日歸去¶
　　　糖多令(再過武昌/)¶
蘆葉滿汀洲寒沙帶淺流二十年重度南樓栁下繫船¶
猶未穩能幾日又中秋　黄鶴斷磯頭故人曾到不舊¶
江山都是新愁欲買桂花重載酒終不似少年逰¶
　　　水調歌頭(春半/)¶
春事能幾許密葉着青梅日髙花困海棠風暖想都開¶
不惜春衣典盡只怕春光歸去片片㸃蒼苔能得幾時¶
<pb:KR4j0066_WYG_015-9b>¶
好追賞莫徘徊　雨飄紅風換翠苦相催人生行樂且¶
須痛飮莫辭杯坐則髙談風月醉則恣眠芳草醒後亦¶
佳哉湖上新亭好何事不曾来¶
　　　又(自述/)¶
弓劒出榆塞鈆槧上蓬山得之渾不費力失亦匹如閑¶
未必古人皆是未必今人俱錯世事沐㺅冠老子不分¶
别内外與中間　酒須飲詩可作指休彈人生行樂何¶
自催得鬢毛斑逹則牙旗金甲窮則蹇驢破帽莫作兩¶
<pb:KR4j0066_WYG_015-10a>¶
般看世事只如此自有識鴞鸞¶
　　　天仙子(初赴省别妾/)¶
别酒醺醺渾易醉囘過頭来三十里馬兒不住去如飛¶
牽一憩坐一憩斷送殺人山共水　是則青衫終可喜¶
不道恩情𢬵得未雪迷村店酒旗斜去則是住則是煩¶
惱自家煩惱你¶
　　　沁園春(風雪中欲詣稼軒久寓湖上未能一徃/因賦此詞以自解)¶
斗酒彘肩風雨渡江豈不快哉被香山居士與林和靖¶
<pb:KR4j0066_WYG_015-10b>¶
約坡仙等勒駕予囘坡謂西湖正如西子淡粧濃抹臨¶
照臺二公者皆掉頭不顧只恁傳杯　白云天竺去来¶
看金璧崔嵬樓觀開況一澗縈迂東西水遶兩山南北¶
髙下雲堆逋曰不然暗香浮動何似孤山先放梅晴須¶
去訪稼軒未晩且此徘徊¶
　　　劉叔擬¶
　　　　名仙倫廬陵人自號招山有詩集行於世樂¶
　　　　章尤為人所膾炙吉州刋本多遺落今以家¶
<pb:KR4j0066_WYG_015-11a>¶
　　　　藏善本選集¶
　　　賀新郎(壽王侍郎簡卿/)¶
小隊停鉦鼓向沙邉栁下維舟慶公初度平盡羣蠻方¶
易鎮此事多應有數奈自古功成人妬君看樂羊中山¶
役任&KR0618;書盈篋終無據千載下竟誰與　詩中帶得西¶
山雨指天台鴈蕩歸歟壽鄉深處緩急朝廷須公出更¶
作中流砥柱笑癡騃紛紛兒女多少人間不平事有皇¶
天老眼能區處揮玉斚聽金縷¶
<pb:KR4j0066_WYG_015-11b>¶
　　　又(題呉江/)¶
重喚松江渡嘆垂虹亭下銷磨幾畨今古依稀四橋風¶
景在為問坡仙甚處但遺愛沙邉鷗鷺天水相連蒼茫¶
外更碧雲去盡山無數潮正落日還暮　十年到此長¶
凝竚恨無人與共秋風鱠絲蓴縷小轉朱絃彈九奏擬¶
致湘妃伴侣俄皓月飛来烟渚恍若乗槎河漢上怕客¶
星犯斗蛟龍怒歌欵乃過江去¶
　　　又(洪守席上詠牡丹/)¶
<pb:KR4j0066_WYG_015-12a>¶
翠葢籠嬌面記當年沉香亭北醉中曾見見了風流傾¶
國艷紅紫紛紛過眼算好處何嫌春晩誰把天香和曉¶
露倩東風特地勻芳臉千萬朶一時徧　隔花聼取提¶
壺勸道此花過了春歸蝶愁鶯怨挽住東君須醉倒花¶
底不妨畱戀待喚取笙歌一片㝡愛就中紅一朶似狀¶
元得意春風殿還惹起少年眼¶
　　　又(贈建康鄭玉脱籍/)¶
鄭玉非娼女嘆塵縁未了飄零被春畱住腸斷胭脂坡¶
<pb:KR4j0066_WYG_015-12b>¶
下路成甚心情意緒生怕入梨園歌舞寂寞陽臺雲雨¶
散算人間誰是吹簫侣空買斷兩眉聚　新来鏡裏驚¶
如許暗傷懐鶯老花殘幾畨春莫事逐孤鴻都已徃月¶
落千山杜宇念修竹天寒何處不念瑣窗并綉户妾從¶
前命薄甘荆布誰為作解絛主¶
　　　念奴嬌(送張明之赴京西幕/)¶
艅艎東下望西江千里蒼茫烟水試問㐮州何處是雉¶
堞連雲天際叔子殘碑卧龍陳迹遺恨斜陽裏後来人¶
<pb:KR4j0066_WYG_015-13a>¶
物如君瓌偉能幾　其肯為我来邪河陽下士正自強¶
人意勿謂時平無事也便以言兵為諱眼底山河樓頭¶
鼔角都是英雄涙功名機㑹要湏閒暇先備¶
　　　又(感懐呈洪守/)¶
呉山青處悵長安路斷黄塵如霧荆楚西来行塹逺北¶
過淮堧嚴扈九塞貔貅三闗虎豹空作陪京固天髙難¶
呌若為得訴忠語　追念江左英雄中興事業枉被姦¶
臣誤不見翠蕐移蹕處枉負吾皇神武擊楫慿誰問籌¶
<pb:KR4j0066_WYG_015-13b>¶
無計何日寛憂顧倚笻長嘆滿懐清涙如雨¶
　　　又(長沙趙帥席上作/)¶
西風何事為行人掃蕩煩襟如洗熏漲蒸瀾都巻盡一¶
片瀟湘清泚酒病驚秋詩愁入鬢對景人千里楚宫故¶
事一時分付流水　江上買取扁舟排雲湧浪直過金¶
沙尾歸去江南丘壑處不用来尋月姊風露盃深芙蓉¶
裳冷笑傲烟霞裏草廬如舊卧龍知為誰起¶
　　　滿江紅(題快閣和徐宰韻/)¶
<pb:KR4j0066_WYG_015-14a>¶
快閣東西鷗邉問晩晴可喜鷗解語旣盟之後兩翁曾¶
倚笛弄慣聽黄魯直履聲深識徐淵子添我来相對兩¶
忘機真相似　也不種閒桃李也不翫佳山水有新詩¶
字字愛民而已一片心閒秋月外三年人在春風裏漲¶
一篙江水送歸鴻明朝是¶
　　　又(春曉/)¶
着意畱春畱不住春歸難戀㝡苦是梅天煙雨麥秋庭¶
院嫰竹濃陰鶯出谷柔桑采盡蠶成繭奈沈腰寛盡有¶
<pb:KR4j0066_WYG_015-14b>¶
誰知難消遣　幽閣恨雙眉歛香牋寄飛鴻逺向風簾¶
羞見一雙歸燕翠被閒將情做夢青樓賺得恩成怨對¶
尊前莫惜喚瓊姬持杯勸¶
　　　木蘭花幔(秋日海棠/)¶
漸秋空向晩被風雨趲重陽正木落疎林海棠枝上忽¶
見紅粧料應妬它蘭菊甚年年獨自占秋光故把春風¶
嬌面向人逞艷呈芳　看来畢竟此花強秪是欠些香¶
俏一似當年五陵公子却厭膏粱肯来水邉竹下與幽¶
<pb:KR4j0066_WYG_015-15a>¶
人相對說凄凉只恐夜深花睡五更㣲有清霜¶
　　　霜天曉角(題蛾眉亭/)¶
倚空絶壁直下江千尺天際兩蛾凝黛愁與恨幾時極¶
　暮潮風正急酒醒聞塞笛試問謫仙何處青山外逺¶
烟碧¶
　　　訴衷情(客中/)¶
征衣薄薄不禁風長日雨絲中又是一年春事花信到¶
梧桐　雲漠漠水溶溶去匆匆客懐今夜家在江西身¶
<pb:KR4j0066_WYG_015-15b>¶
在江東¶
　　　江神子(洪守出歌姬就席口占/)¶
華堂深處出娉婷語聲輕笑聲清燕語鶯啼一一付春¶
情恰似洛陽花正發見花好不知名　金甌盛酒玉纖¶
擎滿盈盈勸深深不怕主人敎你十分斟只怕酒䦨歌¶
罷後人不見暮山青¶
　　　繫裙腰(愁别/)¶
山兒矗矗水兒清船兒似葉兒輕風兒更沒人情月兒¶
<pb:KR4j0066_WYG_015-16a>¶
明厮合造送行人　眼兒蓛蓛涙兒傾燈兒更冷青青¶
遭逢着鴈兒又沒前程一聲聲怎生得夢兒成(詞獧薄/而意優)¶
(柔/)¶
　　　永遇樂(春莫有懐/)¶
青幄蔽林白氊鋪徑紅雨迷楚晝閣闗愁風簾捲恨盡¶
日縈情緖陽臺雲去文園人病寂寞翠尊彫爼惜韶容¶
匆匆易失芳叢對眼如霧　巾欹潤裛衣寛凉滲又覺¶
漸回驕暑解籜吹香遺丸薦脆小芰浮鴛浦畫欄如舊¶
<pb:KR4j0066_WYG_015-16b>¶
依稀猶記佇立一鈎蓮歩黯銷魂那堪又聼杜鵑更苦¶
　　　菩薩鬘(怨别/)¶
吹簫人去行雲杳香篝翠被都閒了叠損縷金衣是他¶
渾不知　冷烟寒食夜淡月梨花下猶自軟心腸為他¶
燒夜香¶
　　　又(怨别/)¶
東風去了秦樓畔一川烟草無人管芳樹雨初晴黄鸝¶
三兩聲　海棠花已謝春事無多也只有牡丹時知它¶
<pb:KR4j0066_WYG_015-17a>¶
歸不歸(辭鄙/意濃)¶
　　　嚴次山¶
　　　　名仁樵溪人詞集名清江欵乃杜月渚為之¶
　　　　序其詞極能道閨闈之趣¶
　　　賀新郎(寄上官偉長序云扁舟何時下滄灣孤/劒尚客東楚𣺌渺千里寄一曲歌覩物)¶
　　　　　　(懐人想見臨/風激烈也)¶
蘭芷湘東國正愁子一江紅葉水程孤驛欲寫瀟湘無¶
限意那得如椽彩筆但滿眼西風蕭瑟我所思兮何處¶
<pb:KR4j0066_WYG_015-17b>¶
所在鐔津津上滄灣側誰氏子閬風客　閬風仙客才¶
無敵賦悲秋抑揚頓挫流離沉鬱百賦千詩朝復暮解¶
道波濤春力憶共爾乗槎吹笛八表神逰吾夢見渺洞¶
庭青草烟波隔空悵望楚天碧¶
　　　又(清浪軒送春/)¶
碧浪揺春渚浸虚簷蒲萄滉漾翠綃掀舞委曲經過臺¶
下路載取落花東去問花亦漂流良苦花不能言應有¶
恨恨十分都被春風誤同此恨有飛絮　人生聚散元¶
<pb:KR4j0066_WYG_015-18a>¶
無據儘凭欄一樽相對蘋洲春莫嫉色沖沖空悵望涙¶
盡世間兒女君不見千金求賦飛燕媫妤今何在看粘¶
雲江影傷千古流不去斷䰟處¶
　　　又(送杜子野赴省/)¶
説到城南杜儘風流至今人號去天尺五家世聯翩蒼¶
玉佩自有文章機杼看鸞鳳九霄軒翥文陣堂堂新得¶
雋正少年壯氣虹霓吐拈彩筆月城去　出闗相送梅¶
千樹雪連空馬蹄特特曉寒人度帝里春濃花似海吹¶
<pb:KR4j0066_WYG_015-18b>¶
入明光奏賦須快展亨衢濶歩随世功名真漫浪要平¶
生所學期無負須記得别時語¶
　　　歸朝懽(南劒雙溪樓/)¶
五月人間揮汗雨離恨一襟何處去雙溪樓下碧千尋¶
雙溪樓上匏尊舉晩凉生緑樹漁燈幾㸃依洲渚莫狂¶
歌潭空月凈慘慘痩蛟舞　變化徃来無定所求劒刻¶
舟應笑汝只今誰是晉司空斗牛奕奕紅光吐我来空¶
弔古與君同記凭欄語問滄波乗槎此去流到天河否¶
<pb:KR4j0066_WYG_015-19a>¶
　　　又(壽蕭禹平知縣/)¶
雲表金莖珠璀璨當日投懷驚玉燕文章議論壓西廱¶
風流姓字翔東觀紫皇嗟見晩祥麟五色畱金殿大江¶
西銅章墨綬暫爾煩君綰　十二金釵扶玉盞錦瑟摐¶
摐随急管獸爐烟動彩雲髙秋聲拍碎紅牙板趣君歸¶
翰苑莱衣煥爛潘輿穩任方瞳從今看到弱水波淸淺¶
　　　又(别意/)¶
朱户緑窗深窈窕閃閃蕐旗紅幹小相逢斜栁絆輕舟¶
<pb:KR4j0066_WYG_015-19b>¶
渚香不斷蘋花老西風吹夢草題詩未了還驚覺獨傷¶
心凄凉故館月過西樓悄　樓外斜河低浸斗夜巳如¶
何夜將曉心期欲寄赤鱗魚秋雲不動秋江𣺌相思千¶
里道多情直被無情惱玉臺前請君試看華髪添多少¶
　　　水龍吟(題連州翼然亭呈歐守/)¶
翼然新㮄髙亭翰林鐵畫燕公手滁陽盛事何人重繼¶
湟川太守太守謂誰文章的𣲖醉翁賢胄對千峰削翠¶
雙溪注玉端不减琅琊秀　坐歗清香畫㦸聼丁丁滴¶
<pb:KR4j0066_WYG_015-20a>¶
花晴漏棠陰晝寂細賡賔客竹枝楊栁只恐明朝綈封¶
趣覲未容借冦儘江山識賞鹽梅事業煥青氊舊¶
　　　又(題天風海濤呈潘料院/)¶
飇車飛上蓬莱不須㬰跨琴髙鯉剨然長嘯天風澒洞¶
雲濤無際我欲乗桴從兹浮海約任公子辦虹竿千丈¶
犗鈎五十親點對連鼇餌　誰㮄佳名空翠紫陽仙去¶
騎箕尾銀鈎鐵畫龍拏鳯峙畱人間世更憶東山哀筝¶
一曲洒沾襟涙到而今幸有髙亭遺愛寓甘棠意¶
<pb:KR4j0066_WYG_015-20b>¶
　　　又(題盱江偉觀/)¶
城頭傑觀崢嶸重欄下瞰蒼龍脊鏤珉盤礎彫檀竦楶¶
玲瓏金碧華子岡頭麻源谷口神仙窟宅道至今清夜¶
月明風冷常隱隱聞笙笛　翠壁烟霞縹緲更寒泉飛¶
空千尺數峰江上孤舟天際夕陽紅溼抖擻征塵浩然¶
長嘯跨青鸞翼向鳯岡西望遥釃斗酒酹文章伯(李泰/伯墓)¶
(在鳯凰/山下)¶
　　　水調歌頭(上韶州方檢討時有節制之命/)¶
<pb:KR4j0066_WYG_015-21a>¶
慘淡望京闕慷慨夢天山引杯中夜看劒壯氣刷幽燕¶
鼉鼓滿天催曙画角連雲嘯月吹斷戍缾烟犀角赤兔¶
馬虎帳綠熊氊　仗漢節伸大義伐可汗靑㝠更下斧¶
鉞赤子要君安鐵騎千羣觀獵宫様十眉環座礕礰聼¶
鳴弦莫厭兠鍪冷歸去已貂蟬¶
　　　木蘭花慢(社日有懐/)¶
東風吹霧雨更吹起裌衣寒正莽莽叢林潭潭伐鼓鬱¶
鬱焚蘭䦨干曲多少意看青烟如篆遶溪灣桑柘綠陰¶
<pb:KR4j0066_WYG_015-21b>¶
猶薄杏桃紅雨初翻　飛花片片走潺湲問何日西還¶
嘆擾擾人生紛紛離合𣺌𣺌悲歡想雲軿何處也對芳¶
時應只在人間惆悵囘紋錦字斷腸斜日雲山¶
　　　蝶戀花(快閣/)¶
傑閣青紅天半倚萬里歸舟更近䦨干&KR0712;木落山寒鳬¶
鴈起一聲漁笛滄洲尾　千古文章黄太史捫蝨髙風¶
長照氷壺裏何以薦君秋菊蘂癯瓢為酌西江水¶
　　　又(春情/)¶
<pb:KR4j0066_WYG_015-22a>¶
院靜日長花氣暖一簇嬌紅得見春深淺風送生香来¶
近逺笑聲只在秋千畔　目力未窮腸已斷一寸芳心¶
更逐逰絲亂朱戸對開簾捲半日斜江上春風晩¶
　　　鷓鴣天(怨别/)¶
一徑蕭條落葉深離腸凄斷月明砧征鴻送恨連雲起¶
促織驚秋𠊓砌吟　風悄悄夜沉沉鴛機坐冷曉霜侵¶
挑成錦字心相向未必君心似妾心¶
　　　又(閨思/)¶
<pb:KR4j0066_WYG_015-22b>¶
多病春来事事慵偶因撲蝶到庭中落紅萬叠花經雨¶
斜碧千條栁困風　深院宇小簾櫳幾年離别恰相逢¶
擎觴未飮心先醉爲有春愁似酒濃¶
　　　又(别意/)¶
行盡春山春事空别愁離恨滿江東三更鼓潤官樓雨¶
五夜燈殘客舍風　寒淡淡曉朧朧黄雞催斷丑時鐘¶
紫驑嚼勒金銜響衝破飛花一道紅¶
　　　又(惜别/)¶
<pb:KR4j0066_WYG_015-23a>¶
一曲危絃斷客腸津橋捩柂轉牙檣江心雲帶蒲㠶重¶
樓上風吹粉涙香　瑶草碧栁芽黄載將離恨過瀟湘¶
請君看取東流水方識人間别意長¶
　　　又(春思/)¶
病去那知春事深流鶯喚起惜春心桐舒碧葉慳三寸¶
栁引金絲可一尋　憐綉閣對雲岑苦無多力懶登臨¶
翠羅衫底寒猶在弱骨離支痩不禁¶
　　　又(閨情/)¶
<pb:KR4j0066_WYG_015-23b>¶
髙杏酣酣出短墻垂楊裊裊蘸池塘文鴛藉草眠春畫¶
金鯽吹波弄夕陽　閑倚鏡理明粧自翻銀葉炷衙香¶
鳴鞭已過青樓曲不是劉郎定阮郎¶
　　　又(閨情/)¶
公子詩成著錦袍王家桃葉舊妖嬈檀槽摐急斜金鴈¶
綵袖翩躚嚲翠翹　沈水過懶重燒十分濃醉十分嬌¶
複羅帳裏春寒少只恐香酥拍漸消¶
　　　玉樓春(春思/)¶
<pb:KR4j0066_WYG_015-24a>¶
春風只在園西畔薺菜花繁胡蝶亂氷池晴緑照還空¶
香徑落紅吹已斷　意長翻恨逰絲短盡日相思羅帶¶
緩寶奩如月不欺人明日歸来君試看¶
　　　阮郎歸(春思/)¶
腮花輕拂紫綿香瓊杯初暖粧貪凭彫檻看鴛鴦無心¶
上綉床　風絮亂恣輕狂惱人依舊忙夢随殘雨下髙¶
唐悠悠春夢長¶
　　　婆羅門引(春情/)¶
<pb:KR4j0066_WYG_015-24b>¶
花明栁暗一天春色繞朱樓斷鴻聲喚人愁欲問鴻歸¶
何處身世自悠悠正東風畱滯楚尾呉頭　追思舊逰¶
歎雙鬢颯驚秋可惜等閑孤了酒令花籌斷絃難續謾¶
題詩分付東流流不到蓬島瀛洲¶
　　　醉桃源(春景/)¶
拍堤春水蘸垂楊水流花片香弄花噆栁小鴛鴦一雙¶
隨一雙　簾半捲露新粧春衫是栁黄倚欄看處背斜¶
陽風流暗斷腸¶
<pb:KR4j0066_WYG_015-25a>¶
　　　好事近(舟行/)¶
曉色未分明敲動月邉鼉鼓卯酒一杯徑醉又别君南¶
浦　春江如席照晴空大舶夾雙櫓腸斷斜陽渡口正¶
落紅如雨¶
　　　訴衷情(章貢别懐/)¶
一聲水調解蘭舟人間無此愁無情江水東流去與我¶
涙爭流　人已逺更囘頭苦凝眸斷䰟何處梅花㟁曲¶
小小紅樓¶
<pb:KR4j0066_WYG_015-25b>¶
　　　多麗(記恨/)¶
㝡無端官樓画角輕吹一聲来深閨深處把人好夢驚¶
回許多愁儘敎奴受些箇事未必君知涙滴蘭衾寒生¶
珠幌翠雲撩亂枕頻欹窗兒上幾條殘月斜玉界羅帷¶
更堪聼霜摧敗葉靜扣朱扉　念别離千里萬里問何¶
日是歸期闗情處魚来鴈徃斷腸是兔走烏飛美景良¶
辰賞心樂事風流孤負縷金衣謾嬴得花顔玉骨痩損¶
為相思歸須早劉郎雙鬢莫遣成絲¶
<pb:KR4j0066_WYG_015-26a>¶
　　　一落索(春懐/)¶
清曉鶯啼紅樹又一雙飛去日髙花氣撲人来獨自價¶
傷春無緒　别後暗寛金縷倩誰傳語一春不忍上髙¶
樓為怕見分携處¶
　　　南柯子(莫春/)¶
栁陌通雲徑瓊梳啓翠樓桃花紙薄漬氷油記得年時¶
詩句為君畱　曉緑千層出春紅一半休門前溪水泛¶
花流流到西川猶是故家愁¶
<pb:KR4j0066_WYG_015-26b>¶
　　　菩薩鬘(雙溪亭/)¶
征鴻㸃破空雲碧丹霞染出新秋色返照落平洲半江¶
紅錦流　風清漁笛晩寸寸愁腸斷寄語笛休横只消¶
三兩聲¶
　　　嚴少魯¶
　　　　名參自號三休昭武人¶
　　　沁園春(自適/)¶
曰歸去来歸去来兮吾將安歸但有東籬菊有西園桂¶
<pb:KR4j0066_WYG_015-27a>¶
有南溪月有北山薇蜂則有房魚還有穴蟻有樓臺獸¶
有衣吾應有雲中舊隠竹裏柴扉　人間征路熹㣲看¶
處處丹楓白露晞看寒原衰草牛羊来下淡烟秋水鱸¶
鱖初肥自笑平生頽然骨相只合持竿坐釣磯都休也¶
對西風無語落日斜暉¶
　　　又(題呉明仲竹坡/)¶
竹焉美哉愛竹者誰曰君子歟向佳山水處築宫一畆¶
好風煙裏種玉千餘朝引輕霏夕延凉月此外塵埃一¶
<pb:KR4j0066_WYG_015-27b>¶
㸃無須知道有樂其樂者吾愛吾廬　竹之清也何如¶
應料得詩人清矣乎况滿庭秀色對拈彩筆半窗凉影¶
伴讀殘書休說龍吟莫言鳯嘯且道髙標誰勝渠君試¶
看正遶坡雲氣似渭川圖¶
　¶
　¶
　¶
　花菴詞選續集巻五¶
