# -*- mode: mandoku-view; -*-
#+TITLE: 花菴詞選
#+DATE: 2015-08-25 00:49:35.348358
#+PROPERTY: ID KR4j0066
#+PROPERTY: BASEEDITION SBCK
#+PROPERTY: JUAN 續集卷四
<pb:KR4j0066_WYG_014-1a>¶
欽定四庫全書¶
　花菴詞選續集巻四　　　　宋　黄昇　撰¶
　　宋詞¶
　　　呉子和¶
　　　　名禮之號順受老人錢塘人有詞五巻鄭國¶
　　　　輔序之¶
　　　喜遷鶯(閏元宵/)¶
銀蟾光彩喜稔嵗閏正元宵還再樂事難并佳時罕遇¶
<pb:KR4j0066_WYG_014-1b>¶
依舊試燈何礙花市又移星漢蓮炬重芳人海盡勾引¶
徧嬉遊寶馬香車喧隘　晴快天意敎人月更圓償足¶
風流債媚栁煙濃夭桃紅小景物逈然堪愛巷陌笑聲¶
不斷襟袖餘香仍在待歸也便相期明日踏青挑菜¶
　　　醜奴兒(秋别/)¶
金風顫葉那更餞别江樓聽凄切陽闗聲斷楚館雲收¶
去也難畱萬重煙水一扁舟錦屏羅幌多應換得蓼㟁¶
蘋洲　凝想恁時歡笑傷今萍梗悠悠謾回首妖饒何¶
<pb:KR4j0066_WYG_014-2a>¶
處眷戀無由先自悲秋眼前景物只供愁寂寥情緖也¶
恨分淺也悔風流¶
　　　杏花天(春思/)¶
悶来凭得闌干暖自手引朱簾髙捲桃花半露胭脂面¶
芳草如茵乍展　煙光散湖光㶑灧映緑栁黃鸝巧囀¶
遥山好似宫眉淺人比遥山更逺¶
　　　雨中花¶
眷濃恩重長離永别慿誰為返香䰟憶湘裙霞袖杏臉¶
<pb:KR4j0066_WYG_014-2b>¶
櫻唇眉掃春山淡淡眼裁秋水盈盈便如何忘得温柔¶
情態恬静天真　凭欄念及夕陽西下暮烟四起江村¶
漸入夜疎星映栁新月籠雲醖造一生清痩能消幾箇¶
黄昏斷腸時候簾垂深院人掩重門¶
　　　瑞鶴仙(秋思/)¶
風傳秋信至顫葉葉庭梧飄零堦砌年蕐迅流水况榮¶
枯翻手存亡彈指誰編故紙論古徃英雄鬭智在當時¶
喚做功名到此盡成閒氣　何謂生為行客死乃歸人¶
<pb:KR4j0066_WYG_014-3a>¶
世同驛邸十歩九計空撈攘謾兒戲忍都將有限光陰¶
縈絆趂逐無窮天地我直須跳出樊籠做箇俏底(詞鄙/意髙)¶
　　　驀山溪(感舊/)¶
劉郎老矣倦入繁華地觸目愈傷情念陳迹人非物是¶
共誰携手落日歩江村臨逺水對遥山閒看烟雲起¶
買牛賣劒便作兒孫計朋舊自榮華也怜我無名無利¶
簞瓢鍾鼎等是百年身空妄作枉迂囘貪愛從今止¶
　　　風入松(江景/)¶
<pb:KR4j0066_WYG_014-3b>¶
蘋汀蓼㟁荻花洲占斷清秋五湖景物供心眼幾曾有¶
一㸃閒愁夢裏翩翩胡蝶覺来葉葉漁舟　謝郎随分¶
總優㳺信任沉浮恬然雲水無貪吝笑腰纒騎鶴揚州¶
只恐丹青妙筆寫傳難盡風流¶
　　　漁家傲(閨思/)¶
紅日三竿鶯百囀夢囘鴛枕離䰟亂料得玉人腸已斷¶
眉峰歛曉粧鏡裏春愁滿　綠瑣窗深難見面雲牋謾¶
寫敎誰傳聞道笙歌歸小院梁塵顫多因唱我新詞勸¶
<pb:KR4j0066_WYG_014-4a>¶
　　　蝶戀花(春思/)¶
睡思厭厭鶯喚起簾巻東風猶未忺梳洗眼細眉長雲¶
擁髻笑垂羅袖熏沈水　媚態盈盈閒舉止只有江梅¶
清韻能相比詩酒琴棊歌舞地又還同醉春風裏¶
　　　又(别恨/)¶
急水浮萍風裏絮恰似人情恩愛無慿據去便不来来¶
便去到頭畢竟成輕負　簾捲春山朝又暮鶯燕空忙¶
不念花無主心事萬千誰與訴斷雲零雨知何處¶
<pb:KR4j0066_WYG_014-4b>¶
　　　又(春思/)¶
滿地落紅初過雨緑樹成陰紫燕風前舞烟草低迷縈¶
小路晝長人静扄朱户　沉水香銷新剪苧欹枕朦朧¶
花底聞鶯語春夢又還随栁絮等閒飛過東墻去¶
　　　桃源憶故人(春暮/)¶
畫橋流水飛花舞樓外斜風細雨紅痩綠肥春莫腸斷¶
桃源路　懽随仙子乗鸞去鏤月裁雲何處唯有病和¶
愁緒肯伴劉郎住¶
<pb:KR4j0066_WYG_014-5a>¶
　　　謁金門(春晚/)¶
風乍扇簾外落紅千片飛盡落花春不管鬬忙鶯與燕¶
　徃事上心撩亂睡起日髙猶倦料得伊家情眷眷近¶
来長夢見¶
　　　霜天曉角(王生陶氏月夜共沈西湖賦此弔之/)¶
連環易缺難解同心結癡騃佳人才子情緣重怕離别¶
　意切人路絕共沈烟水闊蕩漾香魂何處長橋月斷¶
橋月¶
<pb:KR4j0066_WYG_014-5b>¶
　　　又(秋景/)¶
西風又急細雨黄花溼樓枕一篙烟水蘭舟漾畫橋側¶
　念昔空涙滴故人何處覔魂斷菱歌凄怨疎簾巻暮¶
山碧¶
　　　生查子(浙江/)¶
呉山與越山相對摩今古褭纜浙江亭囘首西興渡¶
區區名利人無分香閨住匆遽促征鞍又入臨平路¶
　　　鄭中卿¶
<pb:KR4j0066_WYG_014-6a>¶
　　　　名域三山人號松窗慶元丙辰多随張貴謨¶
　　　　使金有燕谷剽聞兩巻記金人事甚詳¶
　　　畫堂春(春思/)¶
東風吹雨破花慳客氊曉夢生寒有人斜倚小屏山蹙¶
損眉彎　合是一釵雙燕却成兩鏡孤鸞莫雲修竹涙¶
畱殘翠袖凝斑¶
　　　桃源憶故人(春愁/)¶
東風料峭寒吹面低下綉簾休巻憔悴怕它春見一任¶
<pb:KR4j0066_WYG_014-6b>¶
鶯花怨　新愁不受詩排遣塵滿玉毫金硯若問此愁¶
深淺天闊浮雲逺¶
　　　念奴嬌(戊午生日作/)¶
嗟来咄去被天公把做小兒調戲蹀雪龍庭歸未久還¶
促炎州行李不半年間北燕南越一萬三千里征衫着¶
破着衫人可知矣　休問海角天涯黄蕉丹荔自足供¶
甘㫖泛緑依紅無箇事時舞斑衣而巳救蟻藤橋養魚¶
盆沼是亦經綸耳伊周安在且須學老莱子¶
<pb:KR4j0066_WYG_014-7a>¶
　　　昭君怨(梅花/)¶
道是花来春未道是雪来香異水外一枝斜野人家¶
冷淡竹籬茅舍富貴玉堂瓊榭兩地不同栽一般開¶
　　　浣溪沙(别恨/)¶
酒薄愁濃醉不成夜長欹枕數殘更嫩寒時節過燒燈¶
　已自孤鸞羞對鏡未能雙鳳怕聞笙莫敎吹作别離¶
聲¶
　　　謝勉仲¶
<pb:KR4j0066_WYG_014-7b>¶
　　　　名懋號靜寄居士有樂章二巻呉坦伯明爲¶
　　　　序稱其片言隻字戞玉鏗金醖藉風流為世¶
　　　　所貴云¶
　　　憶少年(寒食/)¶
池塘綠徧王孫芳草依依斜日遊絲捲晴晝繫東風無¶
力　蝶趂幽香蜂醸蜜秋千外卧紅堆碧心情費消遣¶
更梨花寒食¶
　　　石州引(别恨/)¶
<pb:KR4j0066_WYG_014-8a>¶
日脚斜明秋色半陰人意凄楚飛雲特地凝愁做弄晩¶
来微雨誰家别院舞困幾葉霜紅西風送客聞砧杵鞭¶
馬出都門正潮平洲渚　無語匆匆短棹滿載離愁片¶
帆髙舉京洛紅塵因念幾年羈旅淺顰輕笑當時别来¶
誰畫雙眉嫵囘首一銷凝望歸鴻容與¶
　　　洞仙歌(春雨/)¶
愁邉雨細漠漠天如醉揺颺遊絲晩風外醸輕寒和暝¶
色花栁難勝春自老誰管啼紅歛翠　關情潛入夜斜¶
<pb:KR4j0066_WYG_014-8b>¶
溼簾櫳幾處挑燈耿無寐念陽臺當日事好伴雲来因¶
箇甚不入㐮王夢裏便添起寒潮捲長江又恐是離人¶
斷腸清涙¶
　　　杏花天(春思/)¶
海棠枝上東風軟蕩霽色煙光弄煖雙雙燕子歸来晩¶
零落紅香過半　琵琶涙揾青衫淺念事與危腸易斷¶
餘酲未解扶頭懶屏裏瀟湘夢逺¶
　　　畫堂春(秋思/)¶
<pb:KR4j0066_WYG_014-9a>¶
西風庭院雨垂垂黄花秋閏遲已凉天氣未寒時才褪¶
單衣　睡起枕痕猶在鬢鬆釵壓雲低玉奩重拂淡胭¶
脂情入雙眉¶
　　　武陵春(惜春/)¶
門掩東風人去後愁損燕鶯心一朶梅花淡有春粉黛¶
不忺勻　我亦青樓成倦客風月强追尋莫把恩情做¶
弄成容易學行雲¶
　　　霜天曉角(桂花/)¶
<pb:KR4j0066_WYG_014-9b>¶
綠雲剪葉低護黄金屑占斷花中聲譽香與韻兩清潔¶
　勝絕君聽説是它来處别試看仙衣猶帶金庭露玉¶
階月¶
　　　風流子(行樂/)¶
少年多行樂方豪徤何處不嬉遊記情逐艷波暖香斜¶
徑醉揺鞭影撲絮青樓難忘是笑歌偏婉娩鄕號得温¶
柔嬌雨娛雲旋寛衣帶賸風殘月都在眉頭　一成憔¶
悴損人驚怪空自引鏡堪羞誰念短封難托征鴈虚浮¶
<pb:KR4j0066_WYG_014-10a>¶
念夜寒燈火懶尋前夢滿窗風雨供斷閒愁情到不堪¶
言處却悔風流¶
　　　念奴嬌(中秋呈徐叔至/)¶
霽天湛碧正新凉風露氷壺清徹河漢無聲光練練湧¶
出銀蟾孤絶岩桂香飄井梧影轉冷浸宫袍潔西廂徃¶
事一簾輕夢悽切　腸斷楚峽雲歸尊前無緒知有愁¶
如髪此夕常娥應也恨冷落瓊樓金闕禁漏迢迢邉鴻¶
杳杳幽意慿誰决闌干星斗落梅三弄初闋¶
<pb:KR4j0066_WYG_014-10b>¶
　　　鵲橋仙(七夕/)¶
鈎簾借月染雲為幌花面玉枝交映凉生河漢一天秋¶
問此㑹今宵孰勝　銅壺尚滴燭龍已駕淚浥西風不¶
盡明朝烏鵲到人間試説向靑樓薄倖¶
　　　趙文鼎¶
　　　　名善扛號解林居士詩詞甚富葢趙德荘之¶
　　　　流也¶
　　　傳言玉女(上元/)¶
<pb:KR4j0066_WYG_014-11a>¶
璧月珠星輝映小桃穠李化工容易與人間富貴東風¶
巷陌春在煖紅温翠人来人去笑歌聲裏　油壁青驄¶
第一畨共燕喜舉頭天上有月如人意歌傳樂府猶是¶
昇平風味明朝須判醉眠花底¶
　　　好事近(春景/)¶
風動一川花揺瀁影迷紅碧人立杏花陰下泛光風襲¶
襲　瓊枝璧月互相輝春容泫將夕羅葢暗承花霧漬¶
鮫綃香溼¶
<pb:KR4j0066_WYG_014-11b>¶
　　　重疊金(春遊/)¶
楚宫楊桺依依碧遥山翠隱横波溢絶艷照穠春春光¶
欲醉人　纖纖芳草嫩微歩輕羅襯花戴滿頭歸逰蜂¶
花上飛¶
　　　又(春思/)¶
玉關芳草粘天碧春風萬里思行客驕馬向風嘶道歸¶
猶未歸　南雲新有鴈望眼愁邉斷膏沭為誰容倚樓¶
煙雨中¶
<pb:KR4j0066_WYG_014-12a>¶
　　　又(春宵/)¶
一川花月青春夜玉容依約花陰下月照曲䦨干紅綃¶
浥露寒　袖香温素手意鑠金巵酒香逺綉簾開畫樓¶
吹落梅¶
　　　十拍子(上已/)¶
桺絮飛時緑暗荼䕷開後春酣花外青帘迷酒思陌上¶
晴光收翠嵐佳辰三月三　解佩人逢遊女踏靑草鬭¶
宜男醉倚畫欄欄檻北夢遶清江江水南飛鸞與竝驂¶
<pb:KR4j0066_WYG_014-12b>¶
　　　青玉案(春莫/)¶
一年陌上尋芳意想人在東風裏褪粉銷紅春有幾青¶
翰飛去紫雲凝佇徃事如流水　煙横極浦山無際暗¶
解明璫問誰寄鄉在温柔何處是輪囷香霧靜深庭院¶
簾影參差翠¶
　　　燭影揺紅(盱江有懐/)¶
桃李墻頭向人都似他年意舞絲千丈颺晴光駘蕩春¶
無際花氣薰然自醉傍垂楊行行緩轡倦逰無奈囘首¶
<pb:KR4j0066_WYG_014-13a>¶
雲山歸期猶未　玉鎖樓空鳥啼花外東風起少年恩¶
怨付波流臨望朱䦨倚冉冉塵生客袂對尊前髙情暫¶
寄洞天一笑仙馭乗空姑峰凝翠¶
　　　謁金門(春情/)¶
新雨霽開徧滿園桃李波暖池塘風細細一雙花鴨戲¶
　喚起春融睡美扶醉宿粧慵理移歩避人花影裏綉¶
裙低窣地¶
　　　宴清都(餞明逺兄縣丞榮滿赴調/)¶
<pb:KR4j0066_WYG_014-13b>¶
疎栁無情緒都不管渡頭行客欲去猶依頼得玉光萬¶
頃為人畱住相從嵗月如騖歎囘首離歌又賦更舉目¶
斜照沈沈西風剪剪秋墅　君行定憶南池歌筵舞地¶
花晨月午八磚歩日三雍奏樂送君雲路别情未抵遺¶
愛試聼取湖山共語便可能無意同傾一尊露醑¶
　　　小重山(别情/)¶
汲水添缻恰換花蜂兒爭要採打窗紗青春誰與度年¶
華絃索暗無緖幾曾拏　春思正交加馬蹄聲錯認客¶
<pb:KR4j0066_WYG_014-14a>¶
還家花牋欲冩寄天涯羞人見羅袖急忙遮¶
　　　感皇恩(乙未生朝作/)¶
七十古来稀吾生已半莫把身心自縈絆據他緣分且¶
恁随時消遣但知逢酒飮逢花看　林泉有約風光無¶
限日上花稍起来晩芒鞋竹杖信歩水村山館更尋三¶
兩箇清閒伴¶
　　　賀新郎(夏/)¶
晝永重簾巻乍池塘一畨雨過芰荷初展竹引新梢半¶
<pb:KR4j0066_WYG_014-14b>¶
含粉綠蔭扶踈滿院過花絮蝶稀蜂懶窗戸沉沉人不¶
到伴清幽時有流鶯囀凝思久意何限　玉釵墜枕風¶
鬟顫湛虛堂壺氷瑩徹簟波零亂自是仙姿清無暑月¶
影空垂素扇破午睡香銷餘篆一枕湖山千里夢正白¶
蘋煙棹歸来晩雲弄碧楚天逺¶
　　　喜遷鶯(春宴/)¶
韶蕐駘蕩看化工盡力安排春仗薄霧霏煙軟風輕日¶
物態與人交暢鳥聲弄巧千調樓影垂空十丈亂花栁¶
<pb:KR4j0066_WYG_014-15a>¶
粲寳鈿纓絡綵絲帷帳　佳賞輝艷冶笑語盈盈花面¶
交相向歌運長繅酒凝深碧和氣盎然席上好春易苦¶
風雨人意難逢舒放但拍掌醉陶然一笑忘形天壌¶
　　　趙德莊¶
　　　　名彦端號介庵官龍圖¶
　　　瑞鶴仙¶
記河梁折栁問畫堂樂事燕鴻難偶十年謾囘首但亭¶
亭紫葢差差南斗傳聞小有種桃花親煩素手恠歸来¶
<pb:KR4j0066_WYG_014-15b>¶
道骨仙風縹緲逈然非舊　清晝江南如畫紫菊冬前¶
翠橙霜後扁舟渡口佳客至奉名酒喚靑鸞起舞雲窗¶
月罅一曲山明水秀笑相看玉海别来淺如故否¶
　　　祝英臺近(春恨/)¶
獸金寒簾玉潤梅雪印苔絮春意如人易散苦難聚幾¶
多絲竹深情池塘幽夢猶倚頼與春同住　舊遊處誰¶
喚别浦仙帆風前問征路烟雨連江吹恨正無數莫敎¶
紫燕歸来彩雲開後空悵望主人歸去¶
<pb:KR4j0066_WYG_014-16a>¶
　　　清平樂(閨思/)¶
桃根桃葉一樹芳相接春到江南三二月迷損東家胡¶
蝶　殷勤踏取春陽風前花正低昻與我同心支子報¶
君百結丁香¶
　　　鵲橋仙(紅白蓮/)¶
藕花塘上無塵無暑灧灧一池秋净緑羅寳葢碧瓊竿¶
翠浪裏重重月影　一家姊妹兩般粧束濃淡施朱傅¶
粉夜深風露逼人寒問誰在牙床酒醒¶
<pb:KR4j0066_WYG_014-16b>¶
　　　謁金門(春半/)¶
春已半綉綠新紅如換燕子還来簾幙畔閒愁天不管¶
　翠被曲屏香滿花葉彩牋人逺鵲喜蛛絲都未判連¶
環空約腕¶
　　　黄子厚¶
　　　　名銖號榖城翁與朱文公為友喜作古詩樂¶
　　　　章甚少其母孫夫人能文有詞見前唐宋集¶
　　　江神子(晚泊分水/)¶
<pb:KR4j0066_WYG_014-17a>¶
秋風嫋嫋夕陽紅晚烟濃莫雲重萬叠青山山外呌孤¶
鴻獨上髙樓三百尺慿玉楯睇層空　人間日月去匆¶
匆碧梧桐又西風北去南来銷盡幾英雄擲下玉尊天¶
外去多少事不言中¶
　　　菩薩鬘(夜宿崇安縣第三舖聞吹簫/)¶
海山翠疊青螺淺暮雲散盡天容逺匹馬度江臯北風¶
生怒號　解鞍棲倦翮皓月空庭白何處小䦨干玉簫¶
吹夜寒¶
<pb:KR4j0066_WYG_014-17b>¶
　　　漁家傲(朱晦翁示歐公鼓子詞戲作一首/)¶
永日離憂千萬緒雪舟逺泛清漳浦珍重故人寒夜語¶
揮玉麈沈沈畫閣凝香霧　風砌落花畱不住紅蜂翠¶
蝶閒飛舞明日桺陰江上路雲起處蒼山萬疊人歸去¶
　　　趙昌甫¶
　　　　名蕃號章泉負天下重望屢召不起劉後村¶
　　　　所謂一生官職監南岳四海詩名仰玉山者¶
　　　　此也¶
<pb:KR4j0066_WYG_014-18a>¶
　　　小重山(寄劉叔通先生序云小重山一闋傳聞/叔通吾兄間畱建城銜盃之際可令歌)¶
　　　　(以酹/我否)¶
何地無溪秪欠人有翁年八十住其濵直鈎元不事絲¶
緡優游爾聊以遂吾身　陶令賦歸辰未嘗輕出入犯¶
風塵江州太守獨情親廬山醉誰主復誰賓¶
　　　菩薩鬘(送㳺季仙歸東陽/)¶
雞聲茅店炊殘月板橋人跡霜如雪此是古人詩身經¶
老忘之　君行當此境今我昏成醒乗月犯霜来詩真¶
<pb:KR4j0066_WYG_014-18b>¶
誤爾哉¶
　　　韓仲止¶
　　　　名淲號澗泉南澗先生之子¶
　　　賀新郎(梅/)¶
梅巳依稀矣嵗華深翛然向晚杖藜獨倚山逺荒林黄¶
葉墜落日孤城烟水意興寄如何則是底事疎枝横絶¶
峭未吹香便與花相似不忍折為之喜　寒鴉數㸃霜¶
風裏正人家園收芋栗小槽初美欲飮可誰同一醉擬¶
<pb:KR4j0066_WYG_014-19a>¶
賦才成又止老態度渾侵髪齒摸索孤根春在否任紅¶
紅白白皆桃李空爛漫豈能爾¶
　　　易彦祥¶
　　　　名祓長沙人寧宗朝狀元¶
　　　驀山溪(春情/)¶
海棠枝上畱得嬌鶯語雙燕幾時来竝飛入東風院宇¶
夢囘芳草緑遍舊池塘棃花雪桃花雨畢竟春誰主¶
東郊拾翠襟袖霑飛絮寳馬趂彫輪亂紅中香塵滿路¶
<pb:KR4j0066_WYG_014-19b>¶
十千斗酒相與買春閒呉姬唱秦娥舞&KR0184;醉青樓莫¶
　　　喜遷鶯(春感/)¶
帝城春晝見杏臉桃腮胭脂微透一霎兒晴一霎兒雨¶
正是催花時候淡烟細栁如画雅稱踏青携手怎知道¶
那人人獨倚䦨干消痩　别後音信斷應是涙珠滴徧¶
香羅袖記得年時膽瓶兒畔曾把牡丹同嗅故鄉水遥¶
山逺怎得新歡如舊强消遣把閒愁推入花前盃酒¶
　　　蔡行之¶
<pb:KR4j0066_WYG_014-20a>¶
　　　　名㓜學號溪園永嘉人壬辰南宫進士第一¶
　　　好事近(送春/)¶
日日惜春殘春去更無明日擬把醉同春住又醒来岑¶
寂　明年不怕不逢春嬌春怕無力待向燈前休睡與¶
畱連今夕¶
　　　陳同甫¶
　　　　名亮永康人光宗朝狀元¶
　　　水龍吟(春恨/)¶
<pb:KR4j0066_WYG_014-20b>¶
閙花深處層樓畫簾半捲東風軟春歸翠陌平莎茸嫩¶
垂楊金淺遲日催花淡雲閣雨輕寒輕煖恨芳菲世界¶
㳺人未賞都付與鶯和燕　寂寞慿髙念逺向南樓一¶
聲歸鴈金釵鬬草青絲勒馬風流雲散羅綬分香翠綃¶
封涙幾多幽怨正銷䰟又是疎烟淡月子規聲斷¶
　　　洞仙歌(秋雨/)¶
瑣窗秋暮夢髙唐人困獨立西風萬千恨又簷花落處¶
滴碎空堦芙蓉院無限秋容老盡　枯荷摧欲折多少¶
<pb:KR4j0066_WYG_014-21a>¶
離聲鎖斷天涯訴幽悶似蓬山去後方士来時揮粉淚¶
㸃㸃梨花香潤斷送得人間夜霖鈴更葉落梧桐孤燈¶
成暈¶
　　　虞美人(春愁/)¶
東風蕩颺輕雲縷時送瀟瀟雨水邉臺榭燕新歸一口¶
香泥溼帶落花飛　海棠糝徑鋪香綉依舊成春痩黄¶
昏庭院桺啼鴉記得那人和月折梨花¶
　　　眼兒媚(春愁/)¶
<pb:KR4j0066_WYG_014-21b>¶
試燈天氣又春来難説是情懐寂寥聊似揚州何遜不¶
為江梅　扶頭酒醒爐香灺心緒未全灰愁人㝡是黄¶
昏前後烟雨樓臺¶
　　　思佳客(春感/)¶
花拂䦨干栁拂空花枝綽約桺鬟鬆蝶翻淡碧低邉影¶
鶯囀濃香杪處風　深院落小簾櫳尋芳猶憶舊相逢¶
橋邉携手歸来路踏皺殘花幾片紅¶
　　　清平樂(秋晚伯成兄徃龍興山中意其登山/臨水不無閨房之思作此詞惱之)¶
<pb:KR4j0066_WYG_014-22a>¶
銀屏綉閣不道鮫綃薄嘶騎匆匆塵漠漠還過夕陽村¶
落　亂山千叠無情今宵遮斷愁人兩處香消夢覺一¶
般曉月秋聲¶
　　　滴滴金(梅/)¶
斷橋雪霽聞啼鳥對林花弄晴曉畫角吹香客愁醒見¶
梢頭紅小　團酥剪蠟知多少向風前壓春倒江嶂人¶
烟畫圖中有短篷香繞¶
　　　李居厚¶
<pb:KR4j0066_WYG_014-22b>¶
　　　　名廷忠自號橘山長於四六有樂府一巻然¶
　　　　多是獻壽之詞¶
　　　水龍吟(壽寧國太守王大卿正月二日/)¶
風流㝡數宣城竒山秀水神仙府琴髙臺畔花姑壇上¶
鸞翔鳯舞春度玉墀月昇金掌榮分銅虎想少陵知有¶
異人間出三百載畱佳句　嵗嵗椒盤栢斚到明朝又¶
還重舉陽和散作千巖瑞雪兩溪甘雨汲取恩波醸成¶
禄酒慶公初度有東風傳報都人已爲築沙堤路¶
<pb:KR4j0066_WYG_014-23a>¶
　　　沁園春(劉總幹㑹飮同寮出示新詞席上用韻/)¶
幕府增輝前度劉郎又還到来看芙蓉池畔神凝秋水¶
綺羅叢裏驩動春雷彩筆新題金釵半醉當日英雄安¶
在哉開筵處是真仙福地不著纎埃　堪怜勌客情懐¶
聼吹竹彈絲金奏諧有黄花揷鬢何妨欹㡌綠橙醒酒¶
莫惜空罍坐上疎狂簾間姝麗應想横波一笑囘停杯¶
久待嬌歌緩勸歸騎休催¶
　　　水調歌頭(武昌南樓落成次王漕韻/)¶
<pb:KR4j0066_WYG_014-23b>¶
撫景幾今古遺恨此江山百年形勝但見幽草雜枯管¶
多少名流登覽頼有神扶壊棟詩墨尚斑斑風月要磨¶
洗顧我巳衰顔　擎天手携玉斧到江干一新竒觀領¶
客觴詠有餘閒烟草半川開霽城郭兩州相望都在畫¶
屏間便擬騎黄鵠直上扣雲闗¶
　　　滿江紅(上䕫帥樂祕閣生日/)¶
玉帳西来道前是綉衣使者游覽處秋風鼓吹自天而¶
下湘水得霜清可鑒巫風過雨森如畫有神仙佳致在¶
<pb:KR4j0066_WYG_014-24a>¶
胸襟真瀟洒　荆州寳元無價䕫門政長多暇聼談兵¶
樽俎百川傾瀉此日壽觴容我勸他年樞柄還公把趂¶
桂花時節去朝天香随馬¶
　　　鷓鴣天(九日南樓和范總幹韻/)¶
檻外長江浪拍空蕭蕭紅蓼白蘋風三秋告稔三農慶¶
九日追歡九客同　烟渚北月巖東莫嫌光景大匆匆¶
登龍戲馬英雄事都在髙樓一嘯中¶
　　　踏沙行(趙寛夫十二月十二日生賦此為壽/)¶
<pb:KR4j0066_WYG_014-24b>¶
星野涵輝雲峰環翠南園迎臘開梅蘂瑤臺仙子笑相¶
逢金釵行裏&KR0184;沉醉　照乗驪珠出閑天驥相随壽母¶
多年紀春風侍宴寳花樓五枝七葉都榮貴¶
　　　李知幾¶
　　　　名石號方舟¶
　　　臨江仙(夜景/)¶
煙栁疎疎人悄悄畫樓風外吹笙倚闌聞喚小紅聲薰¶
香臨欲睡玉漏已三更　坐待不来来不去一方明月¶
<pb:KR4j0066_WYG_014-25a>¶
中庭粉墻東畔小橋横起来花影下扇子撲飛螢¶
　　　長相思(春思/)¶
花飛飛絮飛飛三月江南烟雨時樓臺春樹迷　雙鶯¶
兒雙燕兒橋北橋南相對啼行人猶未歸¶
　　　漁家傲(贈鼎州官妓/)¶
西去征鴻東去水幾重别恨千山裏夢繞綠窗書半紙¶
何處是桃花溪畔人千里　痩玉倚香愁黛翠勸人須¶
要人先醉問道明朝行也未猶自記燈前背立偷垂涙¶
<pb:KR4j0066_WYG_014-25b>¶
　　　出塞(夜夢一女子引扇求書為書小闋/)¶
花樹樹吹碎胭脂紅雨將謂郎来推綉戸暖風揺竹塢¶
　睡起䦨干凝佇漠漠紅樓飛絮剗踏襪兒垂手處隔¶
溪鶯對語¶
　　　㳺子明¶
　　　　名次公建安人號西池范石湖帥桂林日西¶
　　　　池實參内幕有唱酬詩巻¶
　　　賀新郎(月夜/)¶
<pb:KR4j0066_WYG_014-26a>¶
斗柄囘秋律素蟾飛氷霜萬里滿川金碧得月偏多何¶
處是惟有橋南第一正野逈西風寒寂丹桂婆娑疎影¶
在想微瑕未累千金璧河漢逺澹無迹　知君有句酬¶
佳夕儘髙歌胡床自倚露漙珠溢坐到參横星欲闇隱¶
隱天低似笠但絡緯悲啼催織吟詠凄凉翻有恨諒知¶
音人逺空追憶誰為置鄭莊驛¶
　　　又(宫詞/)¶
暖雲浮晴籞鎖垂楊籠池罩閣萬絲千縷池上曉光分¶
<pb:KR4j0066_WYG_014-26b>¶
宿霧日近羣芳易吐尋竝蒂䦨干凝佇不信釵頭飛鳯¶
去但寳刀被妾畱還住天一笑萬花妬　阿嬌正好金¶
屋貯甚西風易得蕭疎扇鸞塵土一自昭陽扄玉户墻¶
角土花無數况多病情傷幽素别殿時聞簫鼓奏望紅¶
雲冉冉知何處天尺五去無路¶
　　　滿江紅(丹青閣/)¶
一舸歸来何太晩鬢絲如織謾歎息凄凉徃事盡成陳¶
迹山迫暮烟浮紫翠溪揺寒浪翻金碧看長虹渴飲下¶
<pb:KR4j0066_WYG_014-27a>¶
青㝠危欄溼　誰可住烟蘿側俗士駕當囘勒伴巖扄¶
須是碧雲仙客風月已供無盡藏溪山更衍清凉國恨¶
謫仙蘇二不曾来無人説¶
　　　危逢吉¶
　　　　名稹自號㢲齋¶
　　　水龍吟(慶齊年諸丈/)¶
洛陽九老圖中當時司馬年猶小爭如今夕舉盃相勸¶
十人齊壽已幸同庚何分雌甲本無多少但有頭可白¶
<pb:KR4j0066_WYG_014-27b>¶
無愁可解只如此都贏了　慶禮十年還又更十年依¶
前難老儘敎百嵗做人髙祖見孫白首却要從今探梅¶
脚健看山眼好頼天公頓得東園長在陪歌陪酒¶
　　　漁家傲(和晏虞卿詠侍兒彈箜篌/)¶
老去諸餘情味淺詩詞不上閒釵釧寳幌有人紅兩靨¶
簾間見紫雲元在梨花院　十四條絃音調逺栁絲不¶
隔芙蓉面秋入西窗風露晩歸去懶酒酣一任烏巾㟁¶
　　　沁園春(壽許貮車/)¶
<pb:KR4j0066_WYG_014-28a>¶
籍甚聲名門䦨相種文章世科筭當年瑞世正當夏五¶
仙家毓德全是春和底事屏星着之海嶠奈此騰驤驥¶
足何君知否看飛来丹詔徑上鸞坡　殷勤携酒相過¶
要灧灧浮君金叵羅嘆同心相契古来難覓二年同處¶
意總無它如此平分更敎添箇也自清風明月多&KR0184;沉¶
醉任光浮綠鬢笑滿紅渦¶
　¶
　¶
<pb:KR4j0066_WYG_014-28b>¶
　¶
　¶
　¶
　¶
　¶
　¶
　¶
　花菴詞選續集巻四¶
