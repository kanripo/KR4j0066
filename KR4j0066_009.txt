# -*- mode: mandoku-view; -*-
#+TITLE: 花菴詞選
#+DATE: 2015-08-25 00:49:35.251893
#+PROPERTY: ID KR4j0066
#+PROPERTY: BASEEDITION SBCK
#+PROPERTY: JUAN 卷九
<pb:KR4j0066_WYG_009-1a>¶
欽定四庫全書¶
　花菴詞選巻九　　　　　　宋　黄昇　撰¶
　　宋詞(禪林/)¶
　　　僧覺範¶
　　　　名恵洪按許彦周稱其善作小詞情思婉約¶
　　　　似秦少游云¶
　　　鳳棲梧(梅花/)¶
碧瓦籠晴香霧繞水殿西偏小駐聞啼鳥風度女牆吹¶
<pb:KR4j0066_WYG_009-1b>¶
語笑南枝破臈應開了　道骨不凡江瘴曉春色通靈¶
醫得花重少爆煖釀寒春杳杳江城畫角留殘照¶
　　　㸃絳唇¶
流水泠泠斷橋横路梅枝亞雪花飛下渾似江南畫¶
白璧青錢欲買春無價歸來也風吹平野一㸃香隨¶
馬¶
　　　青玉案(上元/)¶
凝祥宴罷囘歌吹畫轂&KR0709;香塵起冠壓花枝馳萬騎馬¶
<pb:KR4j0066_WYG_009-2a>¶
行燈閙鳳樓簾巻陸海鼇山對　當年曽看天顔醉御¶
杯舉懽聲沸時節雖同悲樂異海風吹夢嶺猿啼月一¶
枕思歸泪¶
　　　僧仲殊¶
　　　　名揮姓張氏安州進士棄家為僧居杭州吳¶
　　　　山寳月寺東坡所稱蜜殊者是也有詞七巻¶
　　　　沈注為序¶
　　　訴衷情(春情/)¶
<pb:KR4j0066_WYG_009-2b>¶
楚江南岸小青樓樓前人艤舟别來後庭花晚花上夢¶
悠悠　山不斷水空流謾凝眸建康宫殿燕子來時多¶
少閒愁¶
　　　又(建康/)¶
鍾山影裏看樓臺江烟晚翠開六朝舊時明月清夜滿¶
秦淮　寂寞處兩潮廻黯愁懷汀花雨細水樹風閒又¶
是秋來¶
　　　(又寳月山作/)¶
<pb:KR4j0066_WYG_009-3a>¶
清波門外擁輕衣楊花相送飛西湖又還春晩水樹亂¶
鶯啼　閒院宇小簾幃晩初歸鐘聲已過篆香才㸃月¶
到門時¶
　　　又(春詞/)¶
長橋春水拍堤沙疎雨帶殘霞幾聲脆管何處橋下有¶
人家　宮樹綠晚烟斜噪閒鴉山光無盡水風長在滿¶
面楊花¶
　　　又(寒食/)¶
<pb:KR4j0066_WYG_009-3b>¶
湧金門外小瀛洲寒食更風流紅船滿湖歌吹花外有¶
髙樓　晴日暖淡烟浮恣嬉遊三千粉黛十二䦨干一¶
片雲頭(仲殊之詞多矣佳者固不少而小令為最小令/之中訴衷情一調又其最葢篇篇奇麗字字清)¶
(婉髙處不減/唐人風致也)¶
　　　蝶戀花(春愁/)¶
開到杏花寒食近人在花前宿酒和春困酒有盡時情¶
不盡日長只恁厭厭悶　經歲别離閒與問花上啼鶯¶
解道深深恨可惜斷雲無定準不能為寄藍橋信¶
<pb:KR4j0066_WYG_009-4a>¶
　　　念奴嬌(荷花/)¶
水楓葉下乍湖光清淺凉生商素西帝宸遊羅翠葢擁¶
出三千宮女絳綵嬌春鉛華掩晝占斷鴛鴦浦歌聲搖¶
曳浣沙人在何處　别岸孤褭一枝廣寒宮殿冷落栖¶
愁苦雪艶氷肌羞淡泊偷把胭脂匀注媚臉籠霞芳心¶
泣露不肯為雲雨金波影裏為誰長恁凝竚¶
　　　南柯子(憶舊/)¶
十里青山逺潮平路帶沙數聲啼鳥怨年華又是凄凉¶
<pb:KR4j0066_WYG_009-4b>¶
時候在天涯　白露收殘月清風散曉霞綠楊堤畔閙¶
荷花記得年時沽酒那人家¶
　　　栁梢青(吳中/)¶
岸草平沙吳王故苑柳褭烟斜雨役寒輕風前香軟春¶
在棃花　行人一棹天涯酒醒處殘陽亂鴉門外秋千¶
牆頭紅粉深院誰家¶
　　　夏雲峯(傷春/)¶
天濶雲髙溪横水逺晚日寒生輕暈閒堦静楊花漸少¶
<pb:KR4j0066_WYG_009-5a>¶
朱門掩鶯聲猶嫩悔匆匆過却清明旋占得餘芳巳成¶
幽恨都幾日陰沈連宵慵困起來韶華都盡　怨入雙¶
眉閒鬭損乍品得情懷看承全近深深態無非自許厭¶
厭意終羞人問爭知道夢裏蓬萊待忘了餘香時傳音¶
信縱留得鶯花東風不住也則眼前愁悶¶
　　　僧祖可¶
　　　　字正平俗蘇氏伯固之子江西詩社之一也¶
　　　小冲山(春晚/)¶
<pb:KR4j0066_WYG_009-5b>¶
誰向江頭遣恨濃碧波流不斷楚山重栁烟和雨隔疎¶
鐘黄昏後羅幙更朦朧　桃李小園空阿誰猶笑語拾¶
殘紅珠簾捲盡夜來風人不見春在綠蕪中¶
　　　僧如晦¶
　　　卜算子(送春/)¶
有意送春歸無計留春住畢竟年年用著來何似休歸¶
去　目斷楚天遙不見春歸路風急桃花也似愁㸃㸃¶
飛紅雨¶
<pb:KR4j0066_WYG_009-6a>¶
　¶
　¶
　¶
　¶
　¶
　¶
　¶
　¶
<pb:KR4j0066_WYG_009-6b>¶
　¶
　¶
　¶
　¶
　¶
　¶
　¶
　花菴詞選巻九¶
