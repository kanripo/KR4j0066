# -*- mode: mandoku-view; -*-
#+TITLE: 花菴詞選
#+DATE: 2015-08-25 00:49:35.269828
#+PROPERTY: ID KR4j0066
#+PROPERTY: BASEEDITION SBCK
#+PROPERTY: JUAN 卷十
<pb:KR4j0066_WYG_010-1a>¶
欽定四庫全書¶
　花菴詞選巻十　　　　　　宋　黄昇　撰¶
　　宋詞(閨秀/)¶
　　　吳城小龍女¶
　　　清平樂令(黄魯直登荆州亭柱間有此詞魯直/悽然曰似為余發也筆勢類女子又)¶
　　　　　　　(有泪眼不曽晴之語疑其鬼也是夕/有女子見夢曰我家豫章吳城山附)¶
　　　　　　　(客舟至此墮水死登江亭有感而作/不意公能識之魯直驚悟曰此必吳)¶
　　　　　　　(城小龍/女也)¶
<pb:KR4j0066_WYG_010-1b>¶
簾巻曲䦨獨倚山展暮天無際泪眼不曾晴家在吳頭¶
楚尾　數㸃雪花亂委撲鹿沙鷗驚起詩句欲成時没¶
入蒼烟叢裏¶
　　　魏夫人¶
　　　　曽子宣丞相之内子¶
　　　菩薩鬘(春景/)¶
溪山掩映斜陽裏樓臺影動鴛鴦起隔岸兩三家出牆¶
紅杏花　緑楊堤下路早晚溪邊去三見柳綿飛離人¶
<pb:KR4j0066_WYG_010-2a>¶
猶未歸¶
　　　又(夏/)¶
紅樓斜倚連溪曲樓前溪水凝寒玉蕩漾木蘭船船中¶
人少年　荷花嬌欲語笑入鴛鴦浦波上暝烟低菱歌¶
月下歸¶
　　　武陵春(别情/)¶
小院無人簾半卷獨自倚䦨時寛盡春來金縷衣憔悴¶
有誰知　玉人近日音書少應是怨來遲夢裏長安早¶
<pb:KR4j0066_WYG_010-2b>¶
晚歸和泪立斜暉¶
　　　好事近(恨别/)¶
雨後曉寒輕花外曉鶯啼歇愁聽隔溪殘漏正一聲凄¶
咽　不堪西望去程賖離腸萬回結不似海棠花下按¶
凉州時節¶
　　　減字木蘭花(春晚/)¶
落花飛絮杳杳天涯人甚處欲寄相思春盡衡陽鴈漸¶
稀　離腸泪眼腸斷泪痕流不斷明月西樓一曲䦨干¶
<pb:KR4j0066_WYG_010-3a>¶
一倍愁¶
　　　阮郎歸(别意/)¶
夕陽樓外落花飛晴空碧四垂去帆囘首巳天涯孤烟¶
巻翠微　樓上客鬢成絲歸期未有期斷魂不忍下危¶
梯桐陰月影移¶
　　　江神子(春恨/)¶
别郎容易見郎難幾何般懶臨鸞憔悴容儀陡覺縷衣¶
寛門外紅梅將謝也誰信道不曽看　曉粧樓上望長¶
<pb:KR4j0066_WYG_010-3b>¶
安怯輕寒莫慿䦨嫌怕東風吹恨上眉端為報歸期須¶
及早休誤妾一春閒¶
　　　李易安¶
　　　　趙明誠之妻善為詞有漱玉集三巻¶
　　　漁家傲(記夢/)¶
天接雲濤連曉霧星河欲轉千㠶舞彷彿夢魂歸帝所¶
聞天語殷勤問我歸何處　我報路長嗟日暮學詩謾¶
有驚人句九萬里風鵬正舉風休住蓬舟吹取三山去¶
<pb:KR4j0066_WYG_010-4a>¶
　　　一剪梅(别愁/)¶
紅藕香殘玉簟秋輕解羅裳獨上蘭舟雲中誰寄錦書¶
來鴈字囘時月滿(一本有西/字方叶調)樓　花自飄零水自流一¶
種相思兩處閒愁此情無計可消除才下眉頭却上心¶
頭¶
　　　如夢令(酒興/)¶
常記溪亭日暮枕醉不知歸路興盡晚囘舟誤入藕花¶
深處爭渡爭渡驚起一行鷗鷺¶
<pb:KR4j0066_WYG_010-4b>¶
　　　又(苕溪漁隱云近時婦人能文詞如李易/安頗多佳句如云緑肥紅瘦此語甚新)¶
昨夜雨疎風驟濃睡不消殘酒試問巻簾人却道海棠¶
依舊知否知否應是緑肥紅瘦¶
　　　醉花陰(九日/)¶
薄霧濃雲愁永晝瑞腦銷金獸時節又重陽玉枕紗厨¶
半夜凉初透　東籬把酒黄昏後有暗香盈袖莫道不¶
銷魂簾巻西風人似黄花瘦¶
　　　念奴嬌(春情/)¶
<pb:KR4j0066_WYG_010-5a>¶
蕭條庭院又斜風細雨重門須閉寵柳嬌花寒食近種¶
種惱人天氣險韻詩成扶頭酒醒别是閒滋味征鴻過¶
盡萬千心事難寄　樓上幾日春寒簾垂四面玉䦨干¶
慵倚被冷香銷新夢覺不許愁人不起清露晨流新桐¶
初引多少遊春意日髙烟歛更看今日晴未(前輩嘗稱/易安緑肥)¶
(紅瘦為佳句余謂此篇寵柳嬌花之/語亦甚竒俊前此未有能道之者)¶
　　　蝶戀花(離情/)¶
暖雨和風初破凍柳潤梅輕巳覺春心動酒意詩情誰¶
<pb:KR4j0066_WYG_010-5b>¶
與共泪融殘粉花鈿重　乍試夾衣金縷縫山枕欹斜¶
枕損釵頭鳯獨抱濃愁無好夢夜䦨猶剪燈花弄¶
　　　鳳皇臺上憶吹簫¶
香冷金猊被翻紅浪起來慵自梳頭任寳奩塵滿日上¶
簾鈎生怕離懐别苦多少事欲説還休新來瘦非干病¶
酒不是悲秋　休休這囘去也千萬遍陽關也則難留¶
念武陵人逺烟鎻秦樓惟有樓前流水應念我終日凝¶
眸凝眸處從今又添一段新愁¶
<pb:KR4j0066_WYG_010-6a>¶
　　　孫夫人¶
　　　　名道絢號冲虚居士黄榖城之母¶
　　　滴滴金(梅/)¶
月光飛入林前屋風策策度庭竹夜半江城擊柝聲動¶
寒梢棲宿　等閒老去年華促秪有江梅伴幽獨夢繞¶
夷門舊家山恨驚囘難續¶
　　　菩薩鬘(梅/)¶
䦨干六曲天圍碧松風亭下梅梢白臘盡見春囘寒花¶
<pb:KR4j0066_WYG_010-6b>¶
驚又開　曲瓊閒不捲沈燎孤星轉凝竚小徘徊雲間¶
征鴈來¶
　　　清平樂(雪/)¶
悠悠颺颺做盡輕模樣半夜蕭蕭忩外響多在梅邊竹¶
上　朱樓向曉簾開六花片片飛來無奈熏爐烟霧騰¶
騰扶上金釵¶
　　　醉思仙(寓居妙湛悼亡作此/)¶
晚霞紅看山迷暮靄烟暗孤松動翩翻風袂輕若驚鴻¶
<pb:KR4j0066_WYG_010-7a>¶
心似鑑鬢如雲弄清影月明中謾悲凉歲冉冉蕣華潜¶
改衰容　前事銷凝久十年光景匆匆念雲軒一夢囘¶
首春空彩鳳逺玉簫寒夜悄悄恨無窮歎黄塵久埋玉¶
斷腸揮泪東風¶
　　　如夢令(宫詞/)¶
翠擘紅蕉影亂月上朱闌一半風自碧空來吹落歌珠¶
一串不見不見人被綉簾遮斷¶
　　　吳淑姬¶
<pb:KR4j0066_WYG_010-7b>¶
　　　　女流中黠慧者有詞五巻名陽春白雪佳處¶
　　　　不減李易安也¶
　　　小重山(春愁/)¶
謝了荼䕷春事休無多花片子綴枝頭庭槐影碎被風¶
揉鶯雖老聲尚帶嬌羞　獨自倚粧樓一川烟草浪襯¶
雲浮不如歸去下簾鈎心兒小難著許多愁¶
　　　惜分飛(送别/)¶
岸栁依依拖金縷是我朝來别處惟有多情絮故來衣¶
<pb:KR4j0066_WYG_010-8a>¶
上留人住　兩眼啼紅空彈與未見桃花又去一片征¶
帆舉斷腸遙指苕溪路¶
　　　祝英臺近(春恨/)¶
粉痕銷芳信斷好夢久無據病酒無聊欹枕聽春雨斷¶
腸曲曲屏山温温沈水都是舊看承人處　久離阻應¶
念一㸃芳心閒愁知幾許偷照菱花清瘦自羞覷可堪¶
梅子酸時楊花飛絮亂鶯啼催將春去¶
　　　阮氏¶
<pb:KR4j0066_WYG_010-8b>¶
　　　　阮逸之女工於文詞惟此曲傳於世¶
　　　花心動(春詞/)¶
仙苑春濃小桃開枝枝巳堪攀折乍雨乍晴輕暖輕寒¶
漸近賞花時節柳搖臺榭東風軟簾櫳静幽禽調舌斷¶
魂逺閒尋翠徑頓成愁結　此恨無人共説還立盡黄¶
昏寸心空切强整綉衾獨掩朱扉簟枕為誰鋪設夜長¶
更漏傳聲逺紗忩映銀缸明滅夢囘處梅梢半籠淡月¶
　　　盧氏¶
<pb:KR4j0066_WYG_010-9a>¶
　　　蝶戀花(天聖中隨父往漢州作縣令歸題泥溪/驛)¶
蜀道青天烟靄翳帝里繁華迢逓何時至囘望錦川揮¶
粉泪鳳釵斜嚲烏雲膩　綬帶雙垂金鏤細玉珮珠璫¶
露滴寒如水從此鸞粧添逺意畫眉學得遙山翠¶
　　　聶勝瓊¶
　　　鷓鴣天¶
玉慘花愁出鳳城蓮花樓下柳青青尊前一唱陽關曲¶
别箇人人第五程　尋好夢夢難成有誰知我此時情¶
<pb:KR4j0066_WYG_010-9b>¶
枕前泪共堦前雨隔箇忩兒滴到明¶
　　　陳鳳儀¶
　　　　成都樂妓¶
　　　一落索(送蜀守蔣龍圖/)¶
蜀江春色濃如霧擁雙旌歸去海棠也似别君難一㸃¶
㸃啼紅雨　此去馬蹄何處沙堤新路禁林賜宴賞花¶
時還憶著西樓否¶
　　　陸氏侍兒¶
<pb:KR4j0066_WYG_010-10a>¶
　　　如夢令(送别/)¶
日暮馬嘶人去船逐清波東注後夜最髙樓還肯思量¶
人否無緒無緒生怕黄昏疎雨¶
　¶
　¶
　¶
　¶
　¶
<pb:KR4j0066_WYG_010-10b>¶
　¶
　¶
　¶
　¶
　¶
　¶
　¶
　花菴詞選巻十¶
