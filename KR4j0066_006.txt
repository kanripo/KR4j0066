# -*- mode: mandoku-view; -*-
#+TITLE: 花菴詞選
#+DATE: 2015-08-25 00:49:35.186406
#+PROPERTY: ID KR4j0066
#+PROPERTY: BASEEDITION SBCK
#+PROPERTY: JUAN 卷六
<pb:KR4j0066_WYG_006-1a>¶
欽定四庫全書¶
　花菴詞選巻六　　　　　　宋　黄昇　撰¶
　　宋詞¶
　　　趙徳麟¶
　　　　名令畤東坡之友襲封安定郡王¶
　　　清平樂(春情/)¶
春風依舊著意隋堤桞搓得鵝兒黄欲就天氣清明厮¶
勾　去年紫陌青門今宵雨魄雲魂斷送一生憔悴能¶
<pb:KR4j0066_WYG_006-1b>¶
消幾箇黄昏¶
　　　蝶戀花(清明/)¶
欲減羅衣寒未去不捲珠簾人在深深處紅杏枝頭花¶
幾許啼㾗止恨清明雨　盡日水沈香一縷宿酒醒遲¶
惱破春情緒飛燕又將歸信誤小屏風上西江路¶
　　　又(春恨/)¶
巻絮風頭寒欲盡墜粉飄香日日紅成陣新酒又添宿¶
酒困今春不減前春恨　蝶去鶯來無處問隔水盈盈¶
<pb:KR4j0066_WYG_006-2a>¶
望斷雙魚信惱亂横波秋一寸斜陽只與黄昏近¶
　　　天仙子(春情/)¶
宿雨洗空䑓榭瑩下盡珠簾寒未定花開花落幾畨晴¶
春欲竟愁未醒池面杏花紅透影　一紙短書言不盡¶
明月清風還記省玉樓香斷又添香閒展興臨好景心¶
似亂萍何處整¶
　　　浣溪沙¶
風急花飛晝掩門一簾疎雨滴黄昏便無離恨也銷䰟¶
<pb:KR4j0066_WYG_006-2b>¶
　翠被任熏終不暖玉盃慵舉幾畨温這般情事與誰¶
論¶
　　　思越人¶
素玉朝來有好懷一枝梅粉照人開晴雲欲向盃中起¶
春色先從臉上來　深院落小樓䑓玉盤香篆看徘徊¶
須知月色撩人恨數夜春寒不下堦¶
　　　又(情景/)¶
可是相逢意便深為郎巧笑不須金門前一尺春風髻¶
<pb:KR4j0066_WYG_006-3a>¶
窓内三更夜雨衾　情𣺌𣺌信沈沈青鸞無路寄芳音¶
山城鐘鼓愁難聽不解襄王夢裏尋¶
　　　烏夜啼(春思/)¶
樓上縈簾弱絮牆頭礙月低花年年春事闗心事腸斷¶
欲棲鴉　舞鏡鸞衾翠減啼珠鳳蠟紅斜重門不鎻相¶
思夢隨意遶天涯¶
　　　虞美人(春恨/)¶
畫船穩泛春江𣺌夕雨寒聲小紫烟深處數峯横驚起¶
<pb:KR4j0066_WYG_006-3b>¶
一灘鷗鷺照人明　玉樓今夜歸期誤恨入闌干暮可¶
堪春事滿春懷不似珠簾新燕早歸來¶
　　　蔡子正¶
　　　　名挺為神宗朝樞宻諡敏肅¶
　　　喜遷鶯(元豐間公自西掖出鎮平陽府經數嵗/意欲歸作此詞詞播中都逐徹聖聽上)¶
　　　　　　(因語吕丞相曰蔡挺/欲歸遂以西掖召還)¶
霜天秋曉正紫塞故壘黄雲衰草漢馬嘶風邊鴻叫月¶
隴上鐵衣寒早劍歌騎曲悲壯盡道君恩須報塞垣樂¶
<pb:KR4j0066_WYG_006-4a>¶
盡櫜鞬錦領山西年少　談笑刁斗静烽火一把時報¶
平安耗聖主憂邊威懷遐逺强敵尚寛天討嵗華向晩¶
愁思誰念玉闗人老太平也且歡娛莫惜金尊頻倒¶
　　　阮閎休¶
　　　　名閲有詩話總龜行干世曾守袁州¶
　　　眼兒媚(離情/)¶
樓上黄昏杏花寒斜月小䦨干一雙燕子兩行征鴈畫¶
角聲殘　綺窓人在東風裏洒泪對春閒也應似舊盈¶
<pb:KR4j0066_WYG_006-4b>¶
盈秋水淡淡青山(閎休小詞惟有此篇見于世英妙/傑時所謂百不為多一不為少)¶
　　　毛澤民¶
　　　　名雱有東堂集十巻¶
　　　惜分飛(元祐中東坡守錢塘澤民為法曹椽秩/滿辭去是夕晏客有妓歌此詞坡問誰)¶
　　　　　　(所作妓以毛法曹對坡語坐客曰郡寮/有詞人不及知某之罪也翌日折簡追)¶
　　　　　　(還畱連數月澤/民因此得名)¶
泪濕闌干花着露愁到眉峯碧聚此恨平分取更無言¶
語空相覷　斷雨殘雲無意緒寂寞朝朝暮暮今夜山¶
<pb:KR4j0066_WYG_006-5a>¶
深處斷䰟分付潮回去¶
　　　玉樓春(立春/)¶
小園半夜東風轉吹皺氷池雲母面曉披閻闔見朝陽¶
知向碧堦添幾線　小烟弄桞晴先暖殘雪禁梅香尚¶
淺殷勤洗拂舊東君多少韶華都借看¶
　　　相見懽(秋思/)¶
十年湖海扁舟幾多愁白髪青燈今夜不宜秋　中庭¶
樹空堦雨思悠悠寂寞一生心事五更頭¶
<pb:KR4j0066_WYG_006-5b>¶
　　　西江月(春夕/)¶
烟雨半藏楊桞風光初着桃花玉人細細酌流霞醉裏¶
將春留下　桞外鴛鴦作伴花邊胡蝶為家醉翁醉裏¶
也隨他月在桞橋花榭¶
　　　青玉案(秋思/)¶
芙蕖花上濛濛雨又冷落池塘暮何處風來揺碧樹捲¶
簾凝望淡烟衰桞翡翠穿花去　玉京人去無由駐忍¶
獨在凭闌處試問綠忩秋到否可人今夜新凉一枕無¶
<pb:KR4j0066_WYG_006-6a>¶
計相分付¶
　　　謝無逸¶
　　　　名逸臨川進士自號溪堂¶
　　　蝶戀花(春景/)¶
荳蔻梢頭春色淺新試紗衣拂袖東風軟紅日三竿簾¶
幕巻畫樓影裏雙飛燕　攏鬢步揺青玉碾缺様花枝¶
葉葉蜂兒顫獨倚䦨干凝望逺一川烟草平如翦¶
　　　踏莎行(春思/)¶
<pb:KR4j0066_WYG_006-6b>¶
桞絮風輕棨花雨細春陰院落簾垂地碧溪影裏小橋¶
横青帘市上孤烟起　鏡約關情琴心破睡輕寒漠漠¶
侵鴛被酒醒霞㪚臉邊紅夢回山蹙眉峯翠¶
　　　南歌子(春夜/)¶
雨洗溪光淨風掀桞帶斜畫樓朱户玉人家簾外一眉¶
新月浸棃花　金鴨香凝䄂銅荷燭映紗鳳盤宫錦小¶
屏遮夜静寒生春笋理琵琶¶
　　　減字木蘭花(七夕/)¶
<pb:KR4j0066_WYG_006-7a>¶
荷花風細乞巧樓中凉似水天幕低垂新月彎環淺暈¶
眉　橋横烏鵲不負年年雲外約殘角疎鐘腸斷朝霞¶
一縷紅¶
　　　漁家傲(漁父/)¶
秋水無㾗清見底蓼花汀上西風起一葉小舟烟霧裏¶
蘭棹艤桞條帶雨穿雙鯉　自歎直鈎無處使笛聲吹¶
㪚雲山翠鱠落霜刀紅縷細新美酒醉來獨枕蓑衣睡¶
　　　驀山溪(月夜/)¶
<pb:KR4j0066_WYG_006-7b>¶
霜清木落深院簾櫳静池面捲輕波瑩香水一奩明鏡¶
脩筠拂檻疎翠挽嬋娟山霧歛水雲收野闊江天逈¶
紅消醉玉酒面風前醒羅幕䕶輕寒錦屏空金爐燼冷¶
星横參昴梅徑月黄昏清夢覺淺眉顰忩外横斜影¶
　　　玉樓春(寒食/)¶
弄晴數㸃棃梢雨門外畵橋寒食路杜鵑飛破草間烟¶
蛺蝶惹殘花底霧　東君着意憐樊素一段韶華都付¶
與粧成不管露桃嗔舞罷從教風桞妬¶
<pb:KR4j0066_WYG_006-8a>¶
　　　南鄉子(美人/)¶
淺色染春衣衣上雙雙小鴈飛袖捲藕絲寒玉瘦彈棊¶
嬴得尊前酒一巵　氷雪拂胭脂綘臈香融落日西唱¶
徹陽闗人欲去依依醉眼横波翠黛低¶
　　　江神子(别情/)¶
一江秋水碧灣灣繞青山玉連環簾幕低垂人在畫圖¶
間閒抱琵琶尋舊曲彈未了意闌珊　飛鴻數㸃拂雲¶
端倚闌看楚天寒擬倩春風吹夢到長安恰似棃花春¶
<pb:KR4j0066_WYG_006-8b>¶
帶雨愁滿眼泪闌干¶
　　　又(春思/)¶
杏花村館酒旗風水溶溶颺殘紅野渡舟横楊桞綠隂¶
濃望斷江南山色逺人不見草連空　夕陽樓外晩烟¶
籠粉香融淡眉峯記得年時相見畫屏中只有闗山今¶
夜月千里外素光同¶
　　　千秋嵗(夏景/)¶
練花飄砌蔌蔌清香細梅雨過蘋風起情隨湘水逺夢¶
<pb:KR4j0066_WYG_006-9a>¶
遶吳峯翠琴書倦鷓鴣喚起南窓睡　宻意無人寄幽¶
恨慿誰洗脩竹畔疎簾裏歌餘塵拂扇舞罷風掀袂人¶
㪚後一鈎淡月天如水¶
　　　如夢令¶
花落鶯啼春暮陌上緑楊飛絮金鴨晩香寒人在洞房¶
深處無語無語葉上數聲疎雨¶
　　　清平樂(春情/)¶
花邊桞際已漸知春意歸信不知何日是舊恨欲拚無¶
<pb:KR4j0066_WYG_006-9b>¶
計　故人零落西東題詩待倩歸鴻不似多情芳草年¶
年處處相逢¶
　　　謝㓜槃¶
　　　　名薖自號竹友無逸之弟¶
　　　醉蓬萊(中秋懐無逸兄/)¶
望晴峯染黛暮靄澄空碧天無漢圓鏡高飛又一年秋¶
半皓色誰同歸心暗折聽唳雲孤鴈問月停盃錦袍何¶
處一尊無伴　好在南鄰詩盟酒社刻燭爭成引觴愁¶
<pb:KR4j0066_WYG_006-10a>¶
緩今夕樓中繼阿連清玩飲劇狂歌歌終起舞醉冷光¶
零亂樂事難窮疎星易曉又成浩歎¶
　　　江神子(美人/)¶
破𤓰年紀桞腰身懶精神帶羞嗔手把江梅氷雪鬬清¶
新不向鴉兒飛處着留乞與眼中人　水精船裏酒鱗¶
鱗皺香茵駐行雲舞罷歌餘花困不勝春問着些兒心¶
底事才靨笑又眉顰¶
　　　減字木蘭花(贈棊妓宋瑶/)¶
<pb:KR4j0066_WYG_006-10b>¶
風篁度曲倦倚銀屏初睡足清簟疎簾金鴨香消懶更¶
添　纎纎露玉風雹縱横飛鈿局顰歛雙蛾凝竚無言¶
密意多¶
　　　陳瑩中¶
　　　　名瓘延平人號了翁¶
　　　青玉案(雪/)¶
碧空黯淡同雲繞漸枕上風聲峭明透紗窓天欲曉珠¶
簾才捲美人驚報一夜青山老　使君命客金尊倒正¶
<pb:KR4j0066_WYG_006-11a>¶
千里瓊瑶未經掃欹壓江梅春信早十分農事滿城和¶
氣管取來年好¶
　　　滿庭芳(離情/)¶
淮葉繽紛江烟濃淡别樽同倒寒暉未逢春信霜露惹¶
征衣往事元無是處何須待回首知非春鵑語從來勸¶
我常道不如歸　家山何處近江樓簾棟夕捲朝飛問¶
西江筍蕨何似鱸肥且置華胥舊夢忘言處千古同時¶
君知我平生心事相契古來稀¶
<pb:KR4j0066_WYG_006-11b>¶
　　　臨江仙(贈别/)¶
聞道洛陽花正好家家庭户春風道人飲㪚百壺空年¶
年花下醉開謝幾畨紅　此别又從何處去風萍一任¶
西東語聲雖異笑聲同一輪深夜月何處不相逢¶
　　　徐師川¶
　　　　名俯號東湖山谷之甥¶
　　　卜算子(春愁/)¶
天生百種愁掛在斜陽樹緑葉隂隂占得春草滿鶯啼¶
<pb:KR4j0066_WYG_006-12a>¶
處　不見凌波步空憶如簧語桞外重重疊疊山遮不¶
斷愁來路¶
　　　鷓鴣天(漁父/)¶
七澤三湘碧草連洞庭秋到水如天朝廷若覓𤣥真子¶
不在雲邊即酒邊　明月棹夕陽船鱸魚恰似鏡中懸¶
絲綸釣餌都收盡八字山前聽雨眠¶
　　　王履道¶
　　　　名安中受知於蔡元長有文章盛名號初寮¶
<pb:KR4j0066_WYG_006-12b>¶
　　　　先生¶
　　　蝶戀花(迎春花/)¶
雪霽花梢春欲到殘臈迎春一夜花開早青帝回輿雲¶
縹緲鮮鮮金雀來飛繞　綉閣紗窓人窈窕翠樓紅絲¶
鬬翦幡兒小戴在花枝爭笑道願人長共春難老¶
　　　洞仙歌(情景/)¶
深庭夜寂但凉蟾如晝鵲起髙槐露華透聽西樓玉筦¶
吹徹伊州金釧響軋軋朱扉暗扣　迎人巧笑道好箇¶
<pb:KR4j0066_WYG_006-13a>¶
今宵怎不相尋暫携手見淡淨晩粧殘對月偏宜多情¶
更越饒纎痩早促分飛霎時休便恰似陽䑓夢雲歸後¶
　　　一落索(送楊伯紹帥慶陽/)¶
塞桞未傳春信霜花侵鬢送君西去指秦闗看日近長¶
安近　玉帳同時英俊合離無定路逢新鴈北飛來寄¶
一字燕山問¶
　　　清平樂(春宴/)¶
花時微雨未減春分數占取簾疎花宻處把酒聽歌金¶
<pb:KR4j0066_WYG_006-13b>¶
縷　斜風輕度濃香閒情正與春長向晩紅燈入座嘗¶
新春杏催觴¶
　　　玉樓春(春情/)¶
飛鴻只向秦箏住終寄青樓書不去手因春夢有携時¶
眼到花梢無著處　泥金小字回文句翠袖紅裙知在¶
否欲尋巫峡舊時雲看取高唐䑓畔路¶
　　　小冲山(夜晏/)¶
椽燭垂珠清漏長酒黏衫袖濕有餘香紅牙雙捧旋排¶
<pb:KR4j0066_WYG_006-14a>¶
行將歌處相向更匀粧　明月映東牆海棠花逕宻迸¶
流光遲留春筍緩催觴菊堂静人已候虛廊¶
　　　蝶戀花¶
千古銅䑓今莫問流水浮雲歌舞西陵近烟桞有情看¶
不盡東風約定年年信　天與麟符行樂分緩帶輕裘¶
雅晏催雲鬢翠霧縈紆銷篆印箏聲恰度秋鴻陣¶
　　　李世英¶
　　　　名冠山東人¶
<pb:KR4j0066_WYG_006-14b>¶
　　　蝶戀花(春暮/)¶
遥夜亭臯閒信步才過清明漸覺傷春暮數㸃雨聲風¶
約住朦朧淡月雲來去　桃杏依稀香暗度誰在秋千¶
笑裏輕輕語一寸相思千萬緒人間沒箇安排處¶
　　　六州歌頭(驪山/)¶
凄凉綉嶺宫殿倚山阿明皇帝曾遊地鎻烟蘿鬱嵯峨¶
憶昔真妃子艶傾國方姝麗朝復暮嬪嬙妬寵偏頗三¶
尺玉泉新浴蓮羞吐紅浸秋波聽花奴敲羯鼓酣奏鳴¶
<pb:KR4j0066_WYG_006-15a>¶
鼉體不勝羅舞婆娑　正霓裳曵驚烽燧千萬騎擁琱¶
戈情宛轉魂空亂蹙雙蛾奈兵何痛惜三春暮委妖麗¶
馬嵬坡平寇亂回宸輦忍重過香瘞紫囊猶有鴻都客¶
鈿合應訛使行人到此千古只傷歌事往愁多¶
　　　葉道卿¶
　　　　名清臣¶
　　　賀聖朝(留别/)¶
滿斟緑醑留君住莫匆匆歸去三分春色二分愁更一¶
<pb:KR4j0066_WYG_006-15b>¶
分風雨　花開花謝都來幾許且髙歌休訴不知來嵗¶
牡丹時再相逢何處¶
　　　沈公述¶
　　　念奴嬌(春恨/)¶
杏花過雨漸殘紅零落胭脂顔色流水飄香人漸逺難¶
託春心脉脉恨别王孫牆隂目斷手把青梅摘金鞍何¶
處緑楊依舊南陌　消㪚雲雨須臾多情因甚有輕離¶
輕拆燕語千般爭解説些子伊家消息厚約深盟除非¶
<pb:KR4j0066_WYG_006-16a>¶
重見了方端的而今無奈寸腸千恨堆積¶
　　　望海潮(上太原知府王君貺尚書/)¶
山光凝翠川容如畵名都自古并州簫鼓沸天弓刀似¶
水連營十萬貔貅金騎走長楸少年人一一錦帶吳鈎¶
路入榆闗鴈飛汾水正宜秋　追思昔日風流有儒將¶
醉吟才子狂遊松偃舊亭城高故國空如舞榭歌樓方¶
面倚賢侯便恐為霖雨歸去難留好向西溪恣携絃管¶
燕蘭舟(公述此詞典雅有味而今世但傳其杏花過/兩之曲真所謂吾未見好徳如好色者也)¶
<pb:KR4j0066_WYG_006-16b>¶
　　　楊時可¶
　　　　名适棣州人年十八登第未肯出仕從陳后¶
　　　　山學詩晩為尚書比部外郎¶
　　　南柯子(送淮漕向伯恭/)¶
怨草迷南浦愁花傍短亭有情歌酒莫催行看取無情¶
花草也闗情　舊日臨岐曲而今忍泪聽淮山何在暮¶
雲凝待倩春風吹夢過江城¶
　　　蔣元龍¶
<pb:KR4j0066_WYG_006-17a>¶
　　　名子雲¶
　　　好事近(春晩/)¶
葉暗乳鴉啼風定亂紅猶落胡蝶不隨春去入薰風池¶
閣　休歌金縷勸金巵酒病煞如昨簾捲日長人静任¶
楊花飄泊¶
　　　阮郎歸(春雨/)¶
小池芳草緑初匀桞寒眉尚顰東風吹雨細於塵一庭¶
花臉皴　鶯共蝶怨還嗔眼前無好春這般天氣殺愁¶
<pb:KR4j0066_WYG_006-17b>¶
人人愁旋旋新¶
　　　烏夜啼(春/)¶
小桃落盡殘紅夜來風又是一畨春事不從容　翠屏¶
掩芳信斷轉愁濃可惜日長閒暇小簾櫳¶
　¶
　¶
　¶
　花菴詞選巻六¶
