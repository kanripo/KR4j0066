# -*- mode: mandoku-view; -*-
#+TITLE: 花菴詞選
#+DATE: 2015-08-25 00:49:35.144309
#+PROPERTY: ID KR4j0066
#+PROPERTY: BASEEDITION SBCK
#+PROPERTY: JUAN 卷四
<pb:KR4j0066_WYG_004-1a>¶
欽定四庫全書¶
　花菴詞選巻四　　　　　　宋　黄昇　撰¶
　　宋詞¶
　　　黄魯直¶
　　　　名庭堅號山谷按陳後山云今代詞手惟秦¶
　　　　七黄九耳唐諸人不逮也¶
　　　驀山溪(别意/)¶
鴛鴦翡翠小小思珍偶眉黛歛秋波儘湖南山明水秀¶
<pb:KR4j0066_WYG_004-1b>¶
娉娉褭褭恰近十三餘春未透花枝瘦正是愁時候¶
尋芳載酒肯落他人後只恐逺歸來綠成陰青梅如豆¶
心期得處每自不由人長亭栁君知否千里猶囘首¶
　　　又(春晴/)¶
朝來風日陡覺春衫便翠栁艶明眉戲秋千誰家倩盼¶
烟匀露洗草色媚横塘平沙軟彫輪轉行樂聞絃管¶
追思年少走馬尋芳伴一醉幾纒頭過揚州珠簾盡捲¶
而今老矣花似霧中看歡意淺天涯逺信馬歸來晚¶
<pb:KR4j0066_WYG_004-2a>¶
　　　水調歌頭(春行/)¶
瑤草一何碧春入武陵谿谿上桃花無數花上有黄鸝¶
我欲穿花尋路直入白雲深處浩氣展虹霓秪恐花深¶
裏紅露濕人衣　坐白石欹玉枕拂金徽謫仙何處無¶
人伴我白螺盃我為靈芝仙草不為朱唇丹臉長嘯亦¶
何為醉舞下山去明月逐人歸¶
　　　江城子(情景/)¶
畫堂髙會酒䦨珊霎時間倚䦨干千里關山長恨見伊¶
<pb:KR4j0066_WYG_004-2b>¶
難及至而今相見了依舊是隔關山　倩人傳語問平¶
安省愁煩泪偷彈泣損眼兒不似舊時單尋得石榴雙¶
葉子慿寄與挿雲鬟¶
　　　踏莎行(春晚/)¶
臨水夭桃倚牆繁李長楊風掉青驄尾樽中有酒可酬¶
春更尋何處無愁地　明日重來落花如綺芭蕉漸展¶
山公啓欲牋心事寄天公敎人長壽花前醉¶
　　　清平樂(晚春/)¶
<pb:KR4j0066_WYG_004-3a>¶
春歸何處寂寞無行路若有人知春去處喚取歸來同¶
住　春無蹤跡誰知除非問取黄鸝百囀無人能會因¶
風飛過薔薇¶
　　　鷓鴣天¶
西塞山前白鷺飛桃花流水鱖魚肥朝廷尚覓𤣥真子¶
何處如今更有詩　青蒻笠綠簔衣斜風細雨不須歸¶
人間欲避風波險一日風波十二時¶
　　　菩薩鬘¶
<pb:KR4j0066_WYG_004-3b>¶
半烟半雨溪橋畔漁翁醉後無人喚疎懶意何長春風¶
花草香　江山如有待此意陶潛解問我去何之君行¶
到自知¶
　　　好事近¶
一弄醒心絃意在兩山斜疉彈到古今愁處有真珠承¶
睫　使君來去本無心休泪界紅頰自恨老來憎酒負¶
十分蕉葉¶
　　　黄元明¶
<pb:KR4j0066_WYG_004-4a>¶
　　　　名知命山谷之兄¶
　　　青玉案(和賀方囘韻送/山谷弟貶宜州)¶
千峯百嶂宜州路天黯淡知人去曉别吾家黄叔度弟¶
兄華髮舊山脩水異日同歸處　樽罍飲散長亭暮别¶
語丁寧不成句已斷離腸知幾許水村山館酒醒無寐¶
滴盡空堦雨¶
　　　秦少游¶
　　　　名觀一字太虛號淮海居士¶
<pb:KR4j0066_WYG_004-4b>¶
　　　水龍吟(寄營妓婁婉婉字東玉詞/中藏其姓名與字在焉)¶
小樓連苑橫空下窺綉轂雕鞍驟疎簾半捲單衣初試¶
清明時候破暖輕風弄晴微雨欲無還有賣花聲過盡¶
垂楊院宇紅成陣飛鴛甃　玉佩丁東别後悵佳期參¶
差難又名韁利鎖天還知道和天也瘦花下重門栁邊¶
深巷不堪囘首念多情但有當時皓月照人依舊¶
　　　風流子(初春/)¶
東風吹碧草年華換行客老滄洲見梅吐舊英栁搖新¶
<pb:KR4j0066_WYG_004-5a>¶
綠惱人春色還上枝頭寸心亂北隨雲黯黯東逐水悠¶
悠斜日半山暝烟兩岸數聲横笛一葉扁舟　青門同¶
携手前歡記渾似夢裏揚州誰念斷腸南陌囘首西樓¶
算天長地久有時有盡奈何綿綿此恨無休擬待倩人¶
說與生怕伊愁¶
　　　夢揚州(中春/)¶
晩雲收正栁塘烟雨初休燕子未歸惻惻輕寒如秋曲¶
䦨干外東風軟透綉幃花密香稠江南逺人何處鷓鴣¶
<pb:KR4j0066_WYG_004-5b>¶
啼破春愁　長記曽陪燕遊酬妙舞清歌麗錦纒頭殢¶
酒為花十載因甚淹留醉鞭拂面歸來晩望翠樓簾捲¶
金鈎佳會阻離情正亂頻夢揚州¶
　　　滿庭芳(晩景/)¶
山抺微雲天連衰草画角聲斷譙門暫停征棹聊共飲¶
離尊多少蓬萊舊事空囘首烟靄紛紛斜陽外寒鴉數¶
㸃流水遶孤村　銷魂當此際香囊暗解羅帶輕分謾¶
嬴得秦樓薄倖名存此去何時見也襟袖上空染啼㾗¶
<pb:KR4j0066_WYG_004-6a>¶
傷情處髙城望斷燈火巳黄昏¶
　　　又(秋思/)¶
碧水澄秋黄雲凝暮敗葉零亂空堦洞房人静斜月照¶
徘徊又是重陽近也幾處處砧杵聲催重簾外風搖翠¶
竹疑是故人來　情懷増悵望新歡易失往事難猜問¶
籬邊黄菊知為誰開謾道愁須殢酒酒未醒愁巳先囘¶
慿欄久金波漸轉白露㸃蒼苔¶
　　　又(春遊/)¶
<pb:KR4j0066_WYG_004-6b>¶
曉色雲開春隨人意驟雨才過還晴古臺芳榭飛燕蹴¶
紅英舞困榆錢自落秋千外綠水橋平東風裏朱門映¶
栁低按小秦筝　多情行樂處珠鈿翠葢玉轡紅纓漸¶
酒空金榼花困蓬瀛豆蔻梢頭舊恨十年夢屈指堪驚¶
凭欄久疎烟淡日寂寞下蕪城¶
　　　江城子(春别/)¶
西城楊栁弄春柔動離憂泪難收猶記多情曽為繫歸¶
舟碧野朱橋當日事人不見水空流　韶華不為少年¶
<pb:KR4j0066_WYG_004-7a>¶
留恨悠悠幾時休飛絮落花時節一登樓便做春江都¶
是泪流不盡許多愁¶
　　　千秋歲(少游謫處州日作今郡治/有鶯花亭葢因此詞取名)¶
水邊沙外城郭春寒退花影亂鶯聲碎飄零疎酒盞離¶
别寬衣帶人不見碧雲暮合空相對　憶昔西池會鴛¶
鷺同飛葢携手處今誰在日邊清夢斷鏡裏朱顏改春¶
去也落紅萬㸃愁如海¶
　　　踏莎行(東坡絶愛/尾兩句)¶
<pb:KR4j0066_WYG_004-7b>¶
霧失樓臺月迷津渡桃源望斷無尋處可堪孤館閉春¶
寒杜鵑聲裏斜陽暮　驛寄梅花魚傳尺素砌成此恨¶
無重數郴江幸自遶郴山為誰流下瀟湘去¶
　　　阮郎歸(春晩/)¶
退花新綠漸團枝撲人風絮飛秋千未拆水平堤落紅¶
成地衣　遊蝶困乳鶯啼怨春春不知日長早被酒禁¶
持那堪更別離¶
　　　又(旅況/)¶
<pb:KR4j0066_WYG_004-8a>¶
滿天風雨破寒初深沈庭院虚麗譙吹徹小單于迢迢¶
清夜徂　鄉夢斷旅魂孤崢嶸歲又除衡陽猶有鴈傳¶
書郴陽和鴈無¶
　　　南歌子(贈陶心兒/)¶
玉漏迢迢盡銀潢淡淡横夢囘宿酒未全醒巳被鄰雞¶
催起怕天明　臂上粧猶在襟間泪尚盈水邊燈火漸¶
人行天外一鈎殘月帶三星(末句葢/心字也)¶
　　　又¶
<pb:KR4j0066_WYG_004-8b>¶
香墨彎彎畫燕脂淡淡匀揉藍衫子淡黄裙獨倚玉欄¶
無語㸃檀唇　人去空流水花飛半掩門亂山何處覓¶
行雲又是一勾新月照黄昏¶
　　　菩薩鬘(秋思/)¶
蛩聲泣露喧秋枕羅幃泪濕鴛鴦錦獨卧玉肌涼殘更¶
與恨長　陰風翻翠幔雨濕燈花暗畢竟不成眠鴉啼¶
金井寒¶
　　　畫堂春(春情/)¶
<pb:KR4j0066_WYG_004-9a>¶
東風吹栁日初長雨餘芳草斜陽杏花零落燕泥香睡¶
損紅粧　香篆暗消鸞鳯畫屏縈遶瀟湘暮寒輕透薄¶
羅裳無限思量¶
　　　又¶
落紅堆徑水平池弄晴小雨霏微杏園憔悴杜䳌啼無¶
奈春歸　栁外畫樓獨上凭欄手撚花枝放花無語對¶
斜暉此恨誰知¶
　　　賀方囘¶
<pb:KR4j0066_WYG_004-9b>¶
　　　　名鑄少為武弁以定力寺一絶見奇於舒王¶
　　　　山谷又賞其詞遂知名當世小詞二巻名東¶
　　　　山寓聲樂府張右史序之¶
　　　青玉案(山谷稱此詞云解道江南/斷腸句世間只有賀方囘)¶
凌波不過横塘路但目送芳塵去錦瑟年華誰與度月¶
臺花榭瑣窓朱户惟有春知處　碧雲冉冉蘅臯暮綵¶
筆新題斷腸句試問閒愁都幾許一川煙草滿城風絮¶
梅子黄時雨¶
<pb:KR4j0066_WYG_004-10a>¶
　　　薄倖(憶故人/)¶
淡粧多態更滴滴頻囘盼睞便認得琴心先許欲綰合¶
歡雙帶記畫堂風月逢迎輕顰淺笑都無奈待翡翠屏¶
開芙蓉帳掩羞把香羅暗解　自過了燒燈都不見踏¶
青挑菜幾囘慿雙燕丁寧深意往來却恨重簾礙知何¶
時再正春濃酒困人閒晝永無聊賴厭厭睡起猶有花¶
梢日在¶
　　　浣溪沙(閨思/)¶
<pb:KR4j0066_WYG_004-10b>¶
樓角紅銷一縷霞淡黄楊栁帶棲鴉玉人和月折梅花¶
　笑撚粉香歸綉戸半垂羅幙䕶窓紗東風寒似夜來¶
些¶
　　　又(春愁/)¶
閒把琵琶舊譜尋四絃聲怨却沈吟燕飛人静画堂陰¶
　欹枕有時成雨夢隔簾無處說春心一從燈夜到如¶
今¶
　　　又(春事/)¶
<pb:KR4j0066_WYG_004-11a>¶
鸚鵡無言理翠衿杏花零落晝陰陰畫橋流水一篙深¶
　芳徑與誰同鬭草綉床終日罷拈針小牋香管寫春¶
心¶
　　　菩薩鬘(閨思/)¶
章臺遊冶金龜壻歸來猶帶醺醺醉花漏怯春宵雲屏¶
無限嬌　絳紗燈影背玉枕釵聲碎不待宿酲消馬嘶¶
催早朝¶
　　　南柯子(别恨/)¶
<pb:KR4j0066_WYG_004-11b>¶
斗酒才供泪扁舟只載愁畫橋青栁小朱樓猶記出城¶
車馬為遲留　有恨花空委無情水自流河陽新鬢儘¶
禁秋蕭散楚雲巫雨此生休¶
　　　望湘人(春思/)¶
厭鶯聲到枕花氣動簾醉魂愁夢相半被惜餘薫帶驚¶
剩眼幾許傷春春晩泪竹㾗鮮佩蘭香老湘天濃暖記¶
小江風月佳時屢約非烟游伴　須信鸞絃易斷奈雲¶
和再鼓曲終人逺認羅襪無蹤舊處弄波清淺青翰棹¶
<pb:KR4j0066_WYG_004-12a>¶
艤白蘋洲畔儘目臨臯飛觀不解寄一字相思幸有歸¶
來雙燕¶
　　　感皇恩(記别/)¶
蘭芷滿汀洲游絲横路羅襪塵生步迎顧整鬟顰黛脉¶
脉多情難語細風吹栁絮人南渡　囘首舊游山無重¶
數花底深朱户何處半黄梅子向晚一簾疎雨斷魂分¶
付與春歸去¶
　　　臨江仙(立春/)¶
<pb:KR4j0066_WYG_004-12b>¶
巧翦合歡羅勝子釵頭春意翩翩艶歌淺笑拜嫣然願¶
郎宜此酒行樂駐華年　未至文園多病客幽襟悽斷¶
堪憐舊遊夢掛碧雲邊人歸落鴈後思發在花前¶
　　　憶秦娥(春思/)¶
曉曚曨前溪百鳥啼匆匆啼匆匆凌波人去拜月樓空¶
　舊年今日東門東鮮粧輝映桃花紅桃花紅吹開吹¶
落一任東風¶
　　　舒信道¶
<pb:KR4j0066_WYG_004-13a>¶
　　　　名亶為神宗朝御史與李定同陷東坡于罪¶
　　　　者¶
　　　菩薩鬘(此詞極有味/)¶
畫船槌鼓催君去髙樓把酒留君住去住若為情江頭¶
潮欲平　江潮容易得却是人南北今日此樽空知君¶
何日同¶
　　　又(冬/)¶
江梅未放枝頭結江樓已見山頭雪待得此花開知君¶
<pb:KR4j0066_WYG_004-13b>¶
來未來　風㠶雙畫鷁小雨隨行色空得鬱金裙酒㾗¶
和泪㾗¶
　　　一落索(春/)¶
正是看花天氣為春一醉醉來却不帶花歸誚不解看¶
花意　試問此花明媚將花誰比只應花好似年年花¶
不似人憔悴¶
　　　木蘭花令(別意/)¶
金絲絡馬青錢路笑指玉皇香案去㸃衣栁陌墮殘紅¶
<pb:KR4j0066_WYG_004-14a>¶
拂面風橋吹細雨　曉釵壓鬢頭慵舉恨裏歌聲兼别¶
苦西湖一頃白菱花惆悵行雲無覓處¶
　　　卜算子(苔/)¶
池臺小雨乾門巷香輪少誰把青錢襯落紅滿地無人¶
掃　何時鬭草歸幾度尋花了留得佳人蓮步㾗宮樣¶
鞋兒小¶
　　　秦處度¶
　　　　名湛黄山谷嘗稱其詞¶
<pb:KR4j0066_WYG_004-14b>¶
　　　卜算子(春情/)¶
春透水波明寒峭花枝瘦極目烟中百尺樓人在樓中¶
否　四和褭金鳬雙陸思纎手擬倩東風浣此情情更¶
濃於酒¶
　　　李方叔¶
　　　　名豸東坡門下士¶
　　　虞美人¶
玉䦨干外清江浦𣺌𣺌天涯雨好風如扇雨如簾時見¶
<pb:KR4j0066_WYG_004-15a>¶
岸花汀草漲㾗添　青林枕上關山路卧想乘鸞處碧¶
蕪千里思悠悠惟有霎時凉夢到南州¶
　　　清平樂¶
落梅嗚咽暗淡城頭月吹滿江天驚夢蝶喚起畫樓傷¶
别　簾風輕觸銀鈎梧桐玉露新秋底事瑣窓深夜素¶
娥常伴人愁¶
　　　廖世美¶
　　　好事近(夕景/)¶
<pb:KR4j0066_WYG_004-15b>¶
落日水鎔金天淡暮烟凝碧樓上誰家紅袖靠䦨干無¶
力　鴛鴦相對浴紅衣短棹弄長笛驚起一雙飛去聽¶
波聲拍拍¶
　　　燭影搖紅(别愁/)¶
靄靄春空畫樓森聳凌雲漢紫薇登覽最關情絶妙誇¶
能賦惆悵相思遲暮記當日朱欄共語塞鴻難問岸栁¶
何窮别愁紛絮　催促年光舊來流水知何處斷腸何¶
必更殘陽極目傷平楚晚霽波聲帶雨悄無人舟横古¶
<pb:KR4j0066_WYG_004-16a>¶
渡數峰江上芳草天涯參差烟樹¶
　　　李嬰¶
　　　滿江紅(元豐中為益水令作/此上東坡坡甚奇之)¶
荆楚風烟寂寞近中秋時候露下冷蘭英將謝葦花初¶
秀歸燕殷勤辭巷陌鳴蛩凄楚來窓牖又誰念江邊有¶
神仙飄零乆　横琴膝携笻手曠望眼閒吟口任紛紛¶
萬事到頭何有君不見凌煙冠劍客何人氣貌長依舊¶
歸去來一曲為君吟為君壽¶
<pb:KR4j0066_WYG_004-16b>¶
　　　杜安世¶
　　　　名壽域¶
　　　訴衷情¶
燒殘絳蠟泪成㾗街鼓報黄昏碧雲又阻來信廊上月¶
侵門　愁永夜拂香䄄待誰溫夢蘭憔悴擲果凄凉兩¶
處銷魂¶
　¶
　花菴詞選巻四¶
