# -*- mode: mandoku-view; -*-
#+TITLE: 花菴詞選
#+DATE: 2015-08-25 00:49:35.166925
#+PROPERTY: ID KR4j0066
#+PROPERTY: BASEEDITION SBCK
#+PROPERTY: JUAN 卷五
<pb:KR4j0066_WYG_005-1a>¶
欽定四庫全書¶
　花菴詞選巻五　　　　　　宋　黄昇　撰¶
　　宋詞¶
　　　晁无咎¶
　　　　名補之濟北人¶
　　　永遇樂(東臯寓居/)¶
松菊堂深芰荷池小長夏清暑燕引雛還鳩呼婦往人¶
静郊原趣麥天已過薄衣輕扇試起遶園徐步聽衡宇¶
<pb:KR4j0066_WYG_005-1b>¶
欣欣童稚共說夜來初雨　蒼苔徑裏紫葳枝上數㸃¶
幽花垂露東里催鋤西鄰助餉相戒清晨去斜川歸興¶
翛然滿目囘首帝鄉何處只愁恐輕鞍犯夜霸陵舊路¶
　　　摸魚兒(幽居愛真西/山絶  此詞)¶
買陂塘旋栽楊栁依稀淮岸湘浦東臯雨足輕痕漲沙¶
觜鷺來鷗聚堪愛處最好是一川夜月光流渚無人自¶
舞任翠幕張天柔茵藉地酒盡未能去　青綾被休憶¶
金閨故步儒冠曽把身誤弓刀千騎成何事荒了召平¶
<pb:KR4j0066_WYG_005-2a>¶
𤓰圃君試覷滿青鏡星星鬢影今如許功名浪語便做¶
得班超封侯萬里歸計恐遲暮¶
　　　借分飛(湖州作/)¶
山水光中元無暑是我銷䰟别處只有多情雨會人深¶
意留人住　不及梅花來暮未見荷花又去圖畫他年¶
覷斷腸千古苕溪路¶
　　　憶少年(送别/)¶
無窮官栁無情畫舸無根行客南山尚相送只髙城人¶
<pb:KR4j0066_WYG_005-2b>¶
隔　罨畫園林溪紺碧算重來盡成陳迹劉郎鬢如此¶
況桃花顏色¶
　　　臨江仙(别意/)¶
身外閒愁空滿眼就中歡事常稀明年應賦送春詩試¶
從今夜數相㑹幾多時　淺酒欲邀誰共歡深情惟有¶
君知東溪春近好同歸栁垂江上影梅謝雪中枝¶
　　　洞仙歌(泗州中秋作此/絶筆之詞也)¶
青烟幕處碧海飛金鏡永夜閒階卧桂影露凉時零亂¶
<pb:KR4j0066_WYG_005-3a>¶
多少寒螿神京逺惟有藍橋路近　水晶簾不下雲母¶
屏開冷浸佳人淡脂粉待都將許多明付與金尊投曉¶
共流霞傾盡更携取胡床上南樓看玉做人間素秋千¶
頃¶
　　　晁叔用¶
　　　感皇恩(寒食/)¶
寒食不多時牡丹初賣小院重簾燕飛礙昨宵風雨尚¶
有一分春在今朝猶自得陰晴快　熟睡起來宿酲微¶
<pb:KR4j0066_WYG_005-3b>¶
帶不惜羅襟揾眉黛日長梳洗看看花影移改笑拈雙¶
杏子連枝戴¶
　　　又(春情/)¶
胡蝶滿西園啼鶯無數水閣橋南路凝竚兩行烟栁吹¶
落一池風絮秋千斜挂起人何處　把酒勸君閒愁莫¶
訴留取笙歌住休去幾多春色怎禁許多風雨海棠花¶
謝也君知否¶
　　　玉胡蝶(春思/)¶
<pb:KR4j0066_WYG_005-4a>¶
目斷江南千里灞橋一望烟水微茫晝鎖重門人去暗¶
惜流光雨輕輕棃花院落風淡淡楊栁池塘恨偏長佩¶
沈湘浦雲散髙唐　清狂重來一夢手搓梅子煮酒新¶
嘗寂寞經春小橋依舊燕飛忙玉鈎䦨凭多漸暖金縷¶
枕别久猶香最難忘看花南陌待月西廂¶
　　　傳言玉女(上元/)¶
一夜東風吹散柳梢殘雪御樓烟暖對鰲山彩結簫鼓¶
向晚鳯輦初囘宮闕千門燈火九衢風月　綉閤人人¶
<pb:KR4j0066_WYG_005-4b>¶
乍嬉遊困又歇艶粧初試把珠簾半揭嬌波溜人手撚¶
玉梅低說相逢長是上元時節¶
　　　如夢令(春情/)¶
牆外轆轤金井驚夢瞢騰初省深院閉斜陽燕入陰陰¶
簾影人静人静花落鳥啼風定¶
　　　張子野¶
　　　　名先乃宋子京稱為雲破月來花弄影郎中¶
　　　　者也¶
<pb:KR4j0066_WYG_005-5a>¶
　　　天仙子(春恨/)¶
水調數聲持酒聽午醉醒來愁未醒送春春去幾時囘¶
臨晩鏡傷流景往事悠悠空記省　沙上竝禽池上暝¶
雲破月來花弄影重重翠幙密遮燈風不定人初静明¶
日落紅應滿徑¶
　　　醉落魄(美人吹笛/)¶
雲輕栁弱内家髻子新梳掠生香真色人難學横筦孤¶
吹月淡天垂幕　朱唇淺破櫻桃萼倚樓人在䦨干角¶
<pb:KR4j0066_WYG_005-5b>¶
夜寒指冷羅衣薄聲入霜林蔌蔌飛梅落¶
　　　浣溪沙(江景/)¶
樓倚江邊百尺髙烟中還未見歸橈幾時期信似春潮¶
　花片片飛風弄蝶栁陰陰下水平橋日長才過又今¶
宵¶
　　　青門引(春思/)¶
乍暖還輕冷風雨晩來方定庭軒寂寞近清明殘花中¶
酒又是去年病　樓頭畫角風吹醒入夜重門静那堪¶
<pb:KR4j0066_WYG_005-6a>¶
更被明月隔牆送過秋千影¶
　　　滿江紅(初春/)¶
飄盡寒梅笑粉蝶遊蜂未覺漸迤邐水明山秀暖生簾¶
幕過雨小桃紅未透舞烟新栁青猶弱記畫橋深處水¶
邊亭曽偷約　多少恨今猶昨愁和悶都忘却拚從前¶
爛醉被花迷着晴鴿試鈴風力軟雛鶯弄舌春寒薄但¶
只愁錦繡閙粧時東風惡¶
　　　行香子(美人/)¶
<pb:KR4j0066_WYG_005-6b>¶
舞雪歌雲閒淡粧勻藍溪水深染輕裙酒香熏臉粉色¶
生春更巧談話美情性好精神　空江無伴凌波何處¶
月橋邊青栁朱門斷鐘殘角又送黄昏奈心中事眼中¶
泪意中人¶
　　　清平樂(末二句最工/)¶
清歌逐酒醉臉鮮霞透櫻小杏青寒食後衣換縷金輕¶
綉　畫堂新月朱扉嚴城夜鼓歸遲細看玉人粧面春¶
工不在花枝¶
<pb:KR4j0066_WYG_005-7a>¶
　　　李元膺¶
　　　洞仙歌(一年春物惟梅栁間意味最深至鶯花/爛漫時則春已衰遲使人無復新意予)¶
　　　　　　(作洞仙歌使探春者/歌之無後時之悔)¶
雪雲散盡放曉晴庭院楊栁於人便青眼更風流多處¶
一㸃梅心相映逺約略嚬輕笑淺　一年春好處不在¶
濃芳小艶疎香最嬌軟到清明時候百紫千紅花正亂¶
已失春風一半蚤占取韶光共追遊但莫管春寒醉紅¶
自暖¶
<pb:KR4j0066_WYG_005-7b>¶
　　　又(雨/)¶
廉纎細雨殢東風如困縈斷千絲為誰恨向楚宮一夢¶
多少悲凉無處問愁到而今未盡　分明都是泪泣栁¶
沾花常與騷人伴孤悶記當年得意處酒力方酣怯輕¶
寒玉爐香潤又豈識情懷苦難禁對㸃滴簷聲夜寒燈¶
暈¶
　　　茶瓶兒(悼亡/)¶
去年相逢深院宇海棠下曽歌金縷歌罷花如雨翠羅¶
<pb:KR4j0066_WYG_005-8a>¶
衫上㸃㸃紅無數　今歲重尋携手處空物是人非春¶
暮囘首青門路亂紅飛絮相逐東風去¶
　　　鷓鴣天(春情/)¶
寂寞秋千兩綉旗日長花影轉堦遲燕驚午夢周遮語¶
蝶困春遊落托飛　思往事入顰眉栁梢陰重又當時¶
薄情風絮難拘束飛過東牆不肯歸¶
　　　王通叟¶
　　　　名觀著有冠栁集序者稱其髙於柳詞故曰¶
<pb:KR4j0066_WYG_005-8b>¶
　　　　冠栁至於踏青一詞又不獨冠栁詞之上也¶
　　　　踏青詞即慶清朝慢今載于首¶
　　　慶清朝慢(踏青/)¶
調雨為酥催氷做水東君分付春還何人便將輕暖㸃¶
破殘寒結伴踏青去好平頭鞋子小雙鸞煙郊外望中¶
秀色如有無間　晴則箇陰則箇餖飣得天氣有許多¶
般須敎鏤花撥栁爭要先看不道吳綾綉襪香泥斜沁¶
幾行斑東風巧盡收翠緑吹在眉山(風流楚楚詞林中/之佳公子也世謂)¶
<pb:KR4j0066_WYG_005-9a>¶
(栁耆卿工為浮艶之詞方之此/作蔑矣詞名冠栁豈偶然哉)¶
　　　清平樂(擬太白應制/)¶
黄金殿裏燭影雙龍戲勸得官家真箇醉進酒猶呼萬¶
歲　美人舞徹梁州天恩與整搔頭一夜御前宣住六¶
宮多少人愁¶
　　　又(同前/)¶
宜春小苑處處花開滿學得紅粧紅要淺催上金車要¶
看　君王曲宴瑤池小舟掠水如飛奪得錦標歸去匆¶
<pb:KR4j0066_WYG_005-9b>¶
匆不惜羅衣¶
　　　雨中花令(呈元厚之/)¶
百尺清泉聲陸續映瀟洒碧梧翠竹面千步囘廊重重¶
簾幕小枕欹寒玉　試展鮫綃看畫軸見一派瀟湘凝¶
綠待玉漏穿花銀河垂地月上䦨干曲¶
　　　木蘭花令(栁/)¶
銅駝陌上新正後第一風流除是栁勾牽春事不如梅¶
斷送離人强似酒　東君有意偏撋就慣得腰肢真箇¶
<pb:KR4j0066_WYG_005-10a>¶
瘦阿誰道你不思量因甚眉頭長恁皺¶
　　　生查子¶
關山䰟夢長塞鴈音書少兩鬢可憐青一夜相思老¶
歸傍碧紗窓說與人人道真箇别離難不似相逢好¶
　　　卜算子(送鮑浩然之湘東/)¶
水是眼波横山是眉峯聚欲問行人去那邊眉眼盈盈¶
處　才始送春歸又送君歸去若到江南趕上春千萬¶
和春住¶
<pb:KR4j0066_WYG_005-10b>¶
　　　菩薩鬘(歸思/)¶
單于吹落山頭月漫漫江上沙如雪誰唱縷金衣水寒¶
船舫稀　蘆花楓葉浦憶抱琵琶語身未發長沙夢魂¶
先到家¶
　　　江城梅花引¶
年年江上見寒梅暗香來為誰開疑是月宮仙子下瑤¶
臺冷艶一枝春在手故人逺相思寄與誰　怨極恨極¶
嗅香蘂念此情家萬里暮霞散綺楚天碧片片輕飛為¶
<pb:KR4j0066_WYG_005-11a>¶
我多情特地㸃征衣花易飄零人易老正心碎那堪塞¶
管吹¶
　　　田不伐¶
　　　　工於樂府¶
　　　南柯子(春景/)¶
夢怕愁時斷春從醉裏囘悽凉懷抱向誰開些子清明¶
時候被鶯催　栁外都成絮闌邊半是苔多情簾燕獨¶
徘徊依舊滿身花雨又歸來¶
<pb:KR4j0066_WYG_005-11b>¶
　　　又(春思/)¶
團玉梅梢重香羅芰扇低簾風不動蝶交飛一樣綠陰¶
庭院鎖斜暉　對月懷歌扇因風念舞衣何須惆悵惜¶
芳菲拚却一年憔悴待春歸¶
　　　汪正夫¶
　　　　名輔之¶
　　　行香子(記恨/)¶
晩綠寒紅芳意匆匆惜年華今與誰同碧雲零落數字¶
<pb:KR4j0066_WYG_005-12a>¶
賔鴻看渚蓮凋宮扇舊怨秋風　流波墜葉佳期何在¶
想天敎離恨無窮試將前事閒倚梧桐有銷䰟處明月¶
夜錦屏空¶
　　　趙承之¶
　　　　名鼎臣仕宣和中自開封少尹除少蓬以右¶
　　　　文撰除知鄧州召為太府卿卒贈待制¶
　　　念奴嬌(送王長卿赴/河間司録)¶
舊遊何處記金湯形勝蓬瀛佳麗綠水芙蓉元帥與賔¶
<pb:KR4j0066_WYG_005-12b>¶
僚風流濟濟萬栁亭邊雅歌堂上醉倒春風裏十年一¶
夢覺來烟水千里　惆悵送子重遊南樓依舊否朱䦨¶
誰倚要識當時惟是有明月曽陪珠履量減盃中雪添¶
頭上甚矣吾衰矣酒徒相問為言憔悴如此¶
　　　章質夫¶
　　　　名楶¶
　　　水龍吟(栁花/)¶
燕忙鶯懶花殘正堤上栁花飄墜輕飛㸃畫青林誰道¶
<pb:KR4j0066_WYG_005-13a>¶
全無才思閒趂游絲静臨深院日長門閉傍珠簾散漫¶
垂垂欲下依前被風扶起　蘭帳玉人睡覺怪春衣雪¶
霑瓊綴綉床漸滿香毬無數才圓却碎時見蜂兒仰粘¶
輕粉魚吞池水望章臺路杳金鞍遊蕩有盈盈泪(傍珠/簾散)¶
(漫數語形/容盡矣)¶
　　　劉仲方¶
　　　六州歌頭(項羽廟/)¶
秦亡草昧劉項起吞并驅龍虎鞭寰宇斬長鯨掃攙搶¶
<pb:KR4j0066_WYG_005-13b>¶
血染彭門戰視餘耳皆鷹犬平禍亂歸炎漢勢奔傾兵¶
散月明風急旌旗亂刁斗三更命虞姬相對泣聽楚歌¶
聲玉帳魂驚　泪盈盈恨花無主凝愁緒揮雪刄掩泉¶
扄時不利騅不逝困陰陵叱追兵喑嗚摧天地望歸路¶
忍偷生功葢世成閒紀建遺靈江静水寒烟冷波紋細¶
古木凋零遣行人到此追念痛傷情勝負難慿¶
　　　水調歌頭¶
落日塞垣路風勁戞貂裘翩翩數騎閒獵深入黒山頭¶
<pb:KR4j0066_WYG_005-14a>¶
極目平沙千里惟見琱弓白羽鐵面駭驊騮隱隱望青¶
冢特地起閒愁　漢天子方鼎盛四百州玉顏皓齒深¶
鎖三十六宮秋堂有經綸賢相邊有縱横謀將不作翠¶
蛾羞寰宇和樂也聖主永無憂¶
　　　聶冠卿¶
　　　多麗¶
想人生美景良辰堪惜向其間賞心樂事古來難是并¶
得況東城鳯臺沁苑泛晴波淺照金碧露洗華桐煙霏¶
<pb:KR4j0066_WYG_005-14b>¶
絲柳綠陰搖曳蕩春一色畫堂逈玉簪瓊珮髙會盡詞¶
客(一本於/此分段)清歡久重然絳蠟别就瑤席　有翩若輕鴻¶
體態暮為行雨標格逞朱唇緩歌妖麗似聽流鶯亂花¶
隔慢舞縈囘嬌鬟低嚲腰肢纎細困無力忍分散彩雲¶
歸後何處更尋覓休辭醉明月好花莫謾輕擲(冠卿之/詞不多)¶
(見如此篇亦可謂才情富麗矣其露洗華桐四句又/所謂玉中之拱璧珠中之夜光毎一觀之撫玩無斁)¶
　　　栁耆卿¶
　　　　名永長於纎艶之詞然多近俚俗故市井之¶
<pb:KR4j0066_WYG_005-15a>¶
　　　　人悅之今取其尤佳者¶
　　　醉蓬萊(慶老人星現/)¶
漸亭臯葉下隴首雲飛素秋新霽華闕中天鎻葱葱佳¶
氣嫩菊黄深拒霜紅淺近寶階香砌玉宇無塵金莖有¶
露碧天如水　正直昇平萬機多暇夜色澄鮮漏聲迢¶
逓南極星中有老人呈瑞此際宸遊鳯輦何處度管絃¶
聲脆太液波翻披香簾捲月明風細(永為屯田員外郎/會太史奏老人星)¶
(見時秋霽宴禁中仁宗命左右詞臣為樂章内侍屬栁應/制栁方冀用作此詞奏呈上見首有漸字色若不懌讀至)¶
<pb:KR4j0066_WYG_005-15b>¶
(宸遊鳯輦何處乃與御製真宗挽詞暗合上慘然又讀/至太液波翻曰何不言波澄投之於地自此不復擢用)¶
　　　滿江紅(桐川/)¶
暮雨初收長江静征㠶夜落臨島嶼蓼烟疎淡葦風蕭¶
索幾許漁人横短艇盡將燈火歸村郭遣行客到此念¶
囘程傷漂泊　桐江好煙漠漠波似染山如削遶嚴陵¶
灘畔鷺飛魚躍游宦區區成底事平生況有林泉約歸¶
去來一曲仲宣樓從軍樂(換頭數/語最工)¶
　　　木蘭花慢(清明/)¶
<pb:KR4j0066_WYG_005-16a>¶
拆桐花爛漫乍疎雨洗清明正艶杏燒林緗桃綉野芳¶
景如屏傾城盡尋勝賞驟雕鞍紺幰出郊坰風暖繁絃¶
脆管萬家競奏新聲　盈盈鬭草踏青人艶冶逓逢迎¶
向路傍往往遺簪墮珥珠翠縱横歡情對佳麗地任金¶
罍罄竭玉山傾拚却明朝永日畫堂一枕春醒¶
　　　玉胡蝶(春遊/)¶
漸覺東郊明媚夜來膏雨一洒塵埃滿目淺桃深杏露¶
染烟裁銀塘静魚鱗簟展煙岫翠龜甲屏開殷晴雷雲¶
<pb:KR4j0066_WYG_005-16b>¶
中鼓吹遊徧蓬萊　徘徊隼旟前後三千珠履十二金¶
釵雅俗熙熙下車成宴盡春臺好雍容東山妓女堪笑¶
傲北海樽罍且追陪鳯池歸去那更重來¶
　　　又(秋思/)¶
望處雨收雲斷凭欄悄悄目送秋光晚景蕭疎堪動宋¶
玉悲凉水風輕蘋花漸老月露冷梧葉飄黄遣情傷故¶
人何在煙水茫茫　難忘文期酒會幾辜風月屢變星¶
霜海闊山遙未知何處是瀟湘念雙燕難慿逺信指暮¶
<pb:KR4j0066_WYG_005-17a>¶
天空識歸航黯相望斷鴻聲裏立盡斜陽¶
　　　雨零鈴(秋别/)¶
寒蟬凄切對長亭晚驟雨初歇都門帳飲無緒方留戀¶
處蘭舟催發執手相看泪眼竟無語凝噎念去去千里¶
烟波暮靄沈沈楚天濶　多情自古傷離別更那堪冷¶
落清秋節今宵酒醒何處楊栁岸曉風殘月此去經年¶
應是良辰好景虛設便縱有千種風流待與何人說¶
　　　二郎神(七夕/)¶
<pb:KR4j0066_WYG_005-17b>¶
炎光謝過暮雨芳塵輕洒乍露冷風清庭户爽天如水¶
玉鈎遙掛應是星娥嗟久阻叙舊約飇輪欲駕極目處¶
微雲暗度耿耿銀河髙瀉　閒雅須知此景古今無價¶
運巧思穿針樓上女擡粉面雲鬟相亞鈿合金釵私語¶
處算誰在囘廊影下願天上人間占得歡娛年年今夜¶
　　　柳腰輕(贈妓/)¶
英英妙舞腰肢軟章臺柳昭陽燕錦衣冠葢綺堂筵宴¶
是處千金爭選顧香砌絲管初調倚輕風珮環微顫¶
<pb:KR4j0066_WYG_005-18a>¶
乍入霓裳促遍逞盈盈漸催檀板慢垂霞袖急趨蓮步¶
進退奇容千變算何止傾國傾城暫囘眸萬人腸斷¶
　　　晝夜樂(贈妓/)¶
秀香家住桃花徑算神仙才堪竝層波細翦明眸膩玉¶
圓搓素頸愛把歌喉當筵逞遏天邊亂雲愁凝言語似¶
嬌鶯一聲聲堪聽　洞房飲散簾幃静擁香衾歡心稱¶
金爐麝褭青煙鳯帳燭搖紅影無限狂心乘酒興這歡¶
娛漸入佳境猶自怨鄰雞道秋宵不永(此詞麗以淫不/當入選以東坡)¶
<pb:KR4j0066_WYG_005-18b>¶
(嘗引用其/語故録之)¶
　　　甘草子¶
秋暮亂洒衰荷顆顆真珠雨雨過月華生冷徹鴛鴦浦¶
　池上凭闌無語奈此箇單悽情緒却傍金籠敎鸚鵡¶
念粉郎言語¶
　　　少年遊¶
長安古道馬遲遲髙栁亂蟬嘶夕陽島外秋風江上目¶
斷四天垂　歸雲一去無蹤跡何處是前期狎興生疎¶
<pb:KR4j0066_WYG_005-19a>¶
酒徒蕭索不似少年時¶
　　　鄭毅夫¶
　　　　名獬在仁宗朝舉進士第一¶
　　　好事近(初春/)¶
江上探春囘正值早梅時節兩行小槽雙鳯按凉州初¶
徹　謝娘扶下綉鞍來紅靴踏殘雪歸去不須銀燭有¶
山頭明月¶
　¶
<pb:KR4j0066_WYG_005-19b>¶
　¶
　¶
　¶
　¶
　¶
　¶
　¶
　花菴詞選巻五¶
