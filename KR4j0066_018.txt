# -*- mode: mandoku-view; -*-
#+TITLE: 花菴詞選
#+DATE: 2015-08-25 00:49:35.423861
#+PROPERTY: ID KR4j0066
#+PROPERTY: BASEEDITION SBCK
#+PROPERTY: JUAN 續集卷八
<pb:KR4j0066_WYG_018-1a>¶
欽定四庫全書¶
　花菴詞選續集巻八　　　　宋　黄昇　撰¶
　　宋詞¶
　　　劉叔安¶
　　　　名鎮號隨如兄弟皆以文鳴有隨如百詠刋¶
　　　　於三山¶
　　　沁園春和(劉潛夫送孫花翁韻/)¶
誰似花翁長年湖海蹇驢弊裘想紅塵醉㡌青樓小扇¶
<pb:KR4j0066_WYG_018-1b>¶
揮金談笑惜玉風流吳下阿䝉江南老賀肯為良田二¶
頃謀人間世算到頭一夢螻蟻王侯　悠悠吾道何求¶
况白首相逢記舊游記疎風淡月寒燈古寺平章詩境¶
分付糟邱聚散摶沙炎凉轉燭歸去來兮萬事休無和¶
有問從前那箇騎鶴揚州¶
　　　又(題西宗雲山樓/)¶
爽氣西來玉削羣峰千杉萬松望疎林清曠晴烟紫翠¶
雪邊廻棹柳外聞鐘夜月瓊田夕陽金界倒影樓臺表¶
<pb:KR4j0066_WYG_018-2a>¶
裏空橋陰曲是舊來忠定手種芙蓉　仙翁心事誰同¶
付魚鳥相忘一笑中向月梅香底招邀和靖雲山髙處¶
問訊梁公物象搜竒風流懐古消得文章萬丈虹沈吟¶
久想依依春樹人在江東¶
　　　花心動(臨安新亭/)¶
鳩雨催晴徧園林一番緑嬌紅媚柳外金衣花底香鬚¶
消得艷陽天氣障泥歩錦尋芳路稱來徃縱横珠翠笑¶
攜手旗亭問酒更酬春思　還記東山樂事向歌雪香¶
<pb:KR4j0066_WYG_018-2b>¶
中伴春沉醉粉袖殢人彩筆題詩陶寫老來風味夜深¶
銀燭明如晝待歸去看承花睡夢雲散屏山半熏沈水¶
　　　漢宫春(鄭賀守席上懐舊/)¶
日軟風柔望煖紅連島晴緑平川尋芳拾蘂勝伴陌上¶
鮮妍玉驄歸路記青門曽墮吟鞭人去後庭花弄影一¶
簾香月娟娟　追念舊遊何在歎佳期虛度錦瑟華年¶
博山夜來燼冷誰換沈煙屏幃半掩奈夢雲不到愁邊¶
春易老相思無據閑情分付魚牋¶
<pb:KR4j0066_WYG_018-3a>¶
　　　水龍吟(丙子立春懐内/)¶
三山臘雪才消夜來誰轉回寅斗試燈簾幕送寒幡勝¶
暗香攜手少日歡娛舊遊零落異鄉歌酒到而今生怕¶
春來太早空嬴得兩眉皺　春到蘭湖少住肯殷勤訪¶
梅尋柳相思人逺帶圍寛減粉㾗消痩雙燕無憑尺書¶
難表甚時回首想畫欄倚徧東風閒負却桃花呪¶
　　　又(庚寅寄逺/)¶
老來慣與春相識長記傷春如故去年今日舊愁新恨¶
<pb:KR4j0066_WYG_018-3b>¶
送將風絮粉淚羞紅黛眉顰翠推愁不去任𤨏窗深閉¶
屏山半掩還别有愁來路　回首畫橋煙水念故人匆¶
匆何處客情懐逺雲迷北樹草連南浦離合悲歡去留¶
遲速問春無語笑劉郎不道無桃可種苦留春住¶
　　　又(丙戌清明和章質夫韻/)¶
弄晴臺館收煙候時有燕泥香墜宿酲未解單衣初試¶
騰騰春思前度桃花去年人靣重門深閉記彩鸞别後¶
青驄歸去長亭路芳塵起　十二屏山徧倚任蒼苔㸃¶
<pb:KR4j0066_WYG_018-4a>¶
紅如綴黄昏人靜暖香吹月一簾花碎芳意婆娑緑陰¶
風雨畫橋煙水笑多情司馬留春無計濕青衫淚¶
　　　慶春澤(丙子元夕/)¶
燈火烘春樓臺浸月良宵一刻千金錦歩承蓮彩雲簇¶
仗難尋蓬壺影動星毬轉映兩行寳珥瑤簪恣嬉遊玉¶
漏聲催未歇芳心　笙歌十里跨張地記年時行樂憔¶
悴而今客裏情懐伴人閒笑閒吟小桃未靜劉郎老把¶
相思細寫瑶琴怕歸來紅紫欺風三徑成陰¶
<pb:KR4j0066_WYG_018-4b>¶
　　　蝶戀花(丁丑七夕/)¶
誰送涼蟾消夜暑河漢迢迢牛女何曽渡乞得巧來無¶
用處世間枉費閒針縷　人在江南煙水路頭白鴛鴦¶
不道分飛苦信逺翻嗔烏鵲誤屏山暗鎖巫陽雨¶
　　　江神子(弔方檢討/)¶
思君夢裏説邯鄲未成歡巳炊殘斷送春歸風雨霎時¶
間空有生前醫國手醫不到子孫寒　欲登詩境弔方¶
干倩誰看北邙山落落晨星不見暮雲還莫在人間尋¶
<pb:KR4j0066_WYG_018-5a>¶
食客尋見後匹如閑¶
　　　柳梢青(七夕/)¶
乾鵲收聲濕螢度影庭院秋香步月移陰梳雲約翠人¶
在回廊　醺醺宿酒殘粧待付與温柔醉鄉郤扇藏嬌¶
牽衣索笑今夜差涼¶
　　　又(戲簡髙菊磵/)¶
瞥眼光陰章臺舊路楊柳春深尚憶風流殢人倚玉替¶
客揮金　髙陽醉後分襟想妬雨嗔雲到今消息真時¶
<pb:KR4j0066_WYG_018-5b>¶
笑啼難處方表人心¶
　　　臨江仙(代閨怨/)¶
蕩紫飄紅芳信斷都無人問穠纎吟鞭倚醉問涼蟾香¶
消金縷篆塵壓寳粧奩　夢峽朝雲飛不到一春離緒¶
厭厭却疑歸燕礙重簾心期花底誤眉恨柳邊添¶
　　　浣溪沙(丁亥餞元宵/)¶
簾幕收燈斷續紅歌臺人散彩雲空夜寒歸路噤魚龍¶
　宿醉未消花市月芳心巳逐柳塘風丁寧鸎燕莫匆¶
<pb:KR4j0066_WYG_018-6a>¶
匆¶
　　　清平樂(趙園避暑/)¶
柳陰庭院簾約風前燕著雨荷花紅半歛消得盈盈緑¶
扇　竹光野色生寒玉纎雪藕氷盤長記酒醒人靜暗¶
香吹月闌干¶
　　　賀新郎(題王守西湖書院/)¶
雲淡天垂野望晴郊疎煙半捲斷虹低跨老樹連陰藏¶
逺景十里湖光照夜看不盡真山圖畫春滿軒窗無著¶
<pb:KR4j0066_WYG_018-6b>¶
處更銀蟾冷浸鴛鴦瓦人共境轉幽雅　文章太守歸¶
來也似當年和靖風流小孤山下問訊佩蘭餐菊友曾¶
約梅兄入社待付與竹臞陶寫塵外閒尋行樂地任&KR0342;¶
人歌舞喧臺榭詩世界有王謝¶
　　　江神子(三月晦日西湖餞春/)¶
送春曽到百花洲夕陽收暮雲畱想伴花神騎鶴上揚¶
州回首湖山情味淡重把酒更登樓　相思南浦古津¶
頭未拏舟已驚鷗柳外歸鴉㸃㸃是離愁空倚陽關三¶
<pb:KR4j0066_WYG_018-7a>¶
疊曲歌不盡水東流¶
　　　念奴嬌(茉莉/)¶
調氷弄雪想花神清夢徘徊南土一夏天香收不起付¶
與蘂仙無語秀入精神凉生肌骨銷盡人間暑稼軒愁¶
絶惜花還勝兒女　長記歌酒闌珊開時向晩笑浥金¶
莖露月浸闌干天似水誰伴秋娘窗戶困殢雲鬟醉欹¶
風帽總是牽情處返魂何在玉川風味如許¶
　　　阮郎歸(秋夜/)¶
<pb:KR4j0066_WYG_018-7b>¶
寒陰漠漠夜來霜階庭風葉黄歸鴉數㸃帶斜陽誰家¶
砧杵忙　燈弄幌月侵廊熏籠添寳香小屏低枕怯更¶
長和雲入醉鄉¶
　　　又(丹桂/)¶
金莖浥露未成霜西風只舊涼蘂仙何事換霞粧惱人¶
秋思長　香世界錦文章花神不覆藏小山騷客政清¶
狂同花入醉鄉¶
　　　玉樓春(東山探梅/)¶
<pb:KR4j0066_WYG_018-8a>¶
泠泠水向橋東去漠漠雲歸溪上住疎風淡月有來時¶
流水行雲無覓處　佳人獨立相思苦薄袖欺寒修竹¶
莫白頭空負雪邊春著意問春春不語¶
　　　行香子(贈柳兒行/)¶
露葉煙條天與多嬌算風流張緒難消惱人春思政自¶
無聊奈歛愁眉酣醉眼减圍腰　風絮招要蝶弄鶯嘲¶
最關情是短長橋解驂分袂催上蘭橈更緑波平紅日¶
墜碧雲遥¶
<pb:KR4j0066_WYG_018-8b>¶
　　　施乗之¶
　　　　楓溪¶
　　　清平樂(元夕/)¶
風消雲縷一碧無今古欲壊上元天不許晴了晩來些¶
雨　莫言冷落山家山翁本厭繁華試問蓮燈千炬何¶
如月上梅花¶
　　　戴式之¶
　　　　名復古號石屏天台詩人¶
<pb:KR4j0066_WYG_018-9a>¶
　　　滿江紅(赤壁懐古/)¶
赤壁磯頭一畨過一畨懐古想當時周郎年少氣吞區¶
宇萬騎臨江貔虎噪千艘烈炬魚龍怒巻長波一鼓困¶
曹瞞今如許　江上渡江邊路形勝地興亡處覧遺蹤¶
勝讀史書言語幾度東風吹世換千年徃事隨潮去問¶
道旁楊柳為誰春揺金縷¶
　　　沁園春(自&KR0274;/)¶
一曲狂歌有百餘言説盡平生費十年燈火讀書讀史¶
<pb:KR4j0066_WYG_018-9b>¶
四方奔走求利求名蹭蹬歸來閉門獨坐嬴得窮吟詩¶
句清夫詩者皆吾儂平日愁歎之聲　空餘豪氣崢嶸¶
安得良田二頃耕向臨卭滌器可憐司馬成都賣卜誰¶
識君平分則宜然吾何敢怨螻蟻逍遥戴粒行開懐抱¶
有青梅薦酒緑樹啼鶯¶
　　　賀新郎(豐真州建江淮偉觀樓/)¶
百尺連雲起試登臨江山人物一時俱偉㫄挹金陵龍¶
虎勢京峴諸峰對峙隱隱接揚州歌吹雪浪舞從三峽¶
<pb:KR4j0066_WYG_018-10a>¶
下乍逢迎海若談秋水形勝地有如此　使君一世經¶
綸志把風斤月斧來此等閒遊戲見説樓成無多日大¶
手一何容易笑天下紛紛血指醖釀春風與和氣舉長¶
江變作香醪美人共樂醉桃李¶
　　　又(寄豐宅之/)¶
憶把金罍酒歎别來光陰荏苒江湖宿留世事不堪頻¶
著眼嬴得兩眉長皺但東望故人翹首木落山空天逺¶
大送飛鴻北去傷懐久天下事公知否　錢塘風月西¶
<pb:KR4j0066_WYG_018-10b>¶
湖柳渡江來百年機會從前未有喚起東山邱壑夢莫¶
惜風霜老手要整頓封疆如舊早晩樞庭開幕府是英¶
雄盡為公奔走看金印大如斗¶
　　　又(兄弟爭塗田而訟歌此詞主和議/)¶
蝸角爭多少是英雄割據乾坤到頭休了一片泥塗荒¶
草地盡是魚龍故道新堤上風濤難保滄海桑田何時¶
變怕桑田未變人先老休為此生煩惱　訟庭不許頻¶
頻到這官坊翻來覆去有何分曉無諍人中為第一長¶
<pb:KR4j0066_WYG_018-11a>¶
訟元非吉兆但有恨平章不早樽酒喚回和氣在看從¶
來兄弟依然好把前事付一笑¶
　　　木蘭花幔(懐舊/)¶
鶯啼啼不盡憑燕語語難通這一㸃芳心十年不斷惱¶
亂東風重來故人何處但依前流水小橋東記得同題¶
粉壁而今壁破無蹤　蘭臯空漲緑溶溶流恨落花紅¶
念著破春衫當時送别燈下裁縫相思謾令自苦嘆雲¶
煙過眼總成空落日楚天無際凭欄目送歸鴻¶
<pb:KR4j0066_WYG_018-11b>¶
　　　水調歌頭(題李季允侍郎鄂州吞雲樓/)¶
輪奐半天上勝槩壓南樓籌邊獨坐豈欲登覽快雙眸¶
浪説胸吞雲夢直把氣吞強敵西北望神州百載好機¶
會人事恨悠悠　騎黄鶴賦鸚鵡謾風流岳王祠畔楊¶
柳烟鎻古今愁整頓乾坤手段指授英雄方畧雅志若¶
為酬杯酒不在手雙鬢恐驚秋¶
　　　滿庭芳(楚州上巳萬柳池應監丞飲客/)¶
三月春光羣賢勝餞山陰何似山陽鵝池墨妙曲水記¶
<pb:KR4j0066_WYG_018-12a>¶
流觴自許風流邱壑何人共擊楫長江新亭上山河有¶
異舉目恨堂堂　使君經世志十年邊上兩鬢風霜問¶
池邊楊柳因甚凄凉萬樹重新種了株株在桃李花&KR0342;¶
仍須待賸栽蘭芷為國洗河湟¶
　　　又(元夕上郡武王守子文/)¶
草木生春樓臺不夜團團月上雲霄太平官府民物共¶
逍遥指㸃江梅一笑幾畨負雨秀風嬌今年好花邊把¶
酒歌舞醉元宵　風流賢太守青雲志氣玉樹丰標是¶
<pb:KR4j0066_WYG_018-12b>¶
神仙班裏舊日王喬出奉版輿行樂金蓮照十里笙簫¶
收燈後看看丹詔催入聖明朝¶
　　　清平樂(興國軍呈李司直/)¶
今朝欲去忽有留人處説與江頭楊柳樹繫我扁舟且¶
住　十分酒興詩腸難禁冷落秋光借取春風一笑狂¶
夫到老猶狂¶
　　　盧申之¶
　　　　名祖臯號蒲江樓攻媿先生之甥趙紫芝翁¶
<pb:KR4j0066_WYG_018-13a>¶
　　　　靈舒諸賢之詩友樂章甚工字字可入律呂¶
　　　　浙人皆唱之有蒲江詞稿行於世¶
　　　賀新郎(彭傅帥於吳江三髙堂之前作釣雪亭/葢擅漁人之窟宅以供詩境也趙子野)¶
　　　　　　(約余/賦之)¶
挽住風前柳問鴟夷當日扁舟近曽來否月落潮生無¶
限事零亂茶煙未久謾留得蓴鱸依舊可是功名從來¶
誤撫荒祠誰繼風流後今古恨一搔首　江涵鴈影梅¶
花痩四無塵雪飛雲凍夜窗如晝萬里乾坤清絶處付¶
<pb:KR4j0066_WYG_018-13b>¶
與漁翁釣叟又恰是題詩時侯猛拍䦨干呼鷗鷺道他¶
年我亦垂綸手飛過我共樽酒¶
　　　又(姑蘇臺觀雪/)¶
十頃涵空碧畫圖中崢嶸幻玉亂零吹璧倚徧危欄吟¶
不盡把酒風前岸幘記當日西湖為客誰剪吳松江上¶
水笑乾坤竒事成兒劇還照我夜窗白　崇臺目斷清¶
無極引枝笻瓊瑶歩軟印登臨屐娃館娉婷知何在淚¶
粉愁儂恨積故化作飛花狼籍舊事悠悠渾莫問有玉¶
<pb:KR4j0066_WYG_018-14a>¶
蟾醉裏曽相識聊伴我夜吹笛¶
　　　宴清都(初春/)¶
春訊飛瓊管風日薄度墻啼鳥聲亂江城次第笙歌翠¶
合綺羅香煖溶溶澗緑冰泮醉夢裏年華暗換料黛眉¶
重鎖隋堤芳心還動梁苑　新來鴈闊雲音鸞分鑑影¶
無計重見啼春細雨籠愁澹月凭時庭院離腸未語先¶
斷算猶有憑髙望眼更那堪芳草連天飛梅弄晩¶
　　　魚遊春水(離愁/)¶
<pb:KR4j0066_WYG_018-14b>¶
離愁禁不去好夢别來無覓處風翻征袂觸目年芳如¶
許軟紅塵裏鳴鞭鐙拾翠叢中勾伴侣都負嵗時暗關¶
情緒　昨夜山陰杜宇似把歸期驚倦旅遥知樓倚東¶
風凝顰暗數寳香拂拂遺鴛錦心事悠悠尋燕語芳草¶
暮寒亂花微雨¶
　　　倦尋芳(春思/)¶
香泥壘燕密葉巢鶯春晴寒淺花徑風柔著地舞裀紅¶
軟鬭草煙欺羅袂薄秋千影落春遊倦醉歸來記寳帳¶
<pb:KR4j0066_WYG_018-15a>¶
歌慵錦屏香煖　别來悵光陰容易還又荼䕷牡丹開¶
徧妬恨疎狂那更柳花迎靣鴻羽難憑芳信短長安猶¶
近歸期逺倚危樓但鎮日綉簾髙捲¶
　　　西江月(中春/)¶
燕掠晴絲裊裊魚吹水葉粼粼禁街微雨灑芳塵寒食¶
清明相近　謾著宫羅試煖閒呼社酒酬春晩風簾幕¶
悄無人二十四畨花訊¶
　　　清平樂(春恨/)¶
<pb:KR4j0066_WYG_018-15b>¶
柳邉深院燕語明如剪消息無憑聼又懶隔斷畫屏雙¶
扇　寳杯金縷紅牙醉魂幾度兒家何處一春游蕩夢¶
中猶恨楊花¶
　　　烏夜啼(離恨/)¶
柳色津頭泫緑桃花渡口啼紅一春又負西湖醉離恨¶
雨聲中　客袂迢迢西塞餘寒剪剪東風誰家拂水飛¶
來燕惆悵小樓空¶
　　　又(西湖/)¶
<pb:KR4j0066_WYG_018-16a>¶
漾暖紋波颭颭吹晴絲雨濛濛輕衫短㡌西湖路花氣¶
撲春驄　鬭草褰衣濕翠秋千瞥眼飛紅日長不放春¶
醪困立盡海棠風¶
　　　又(秋別/)¶
段段寒沙淺水蕭蕭暮雨孤篷香羅不共征衫逺砧杵¶
客愁中　别恨慵㸔楊柳歸期暗數芙蓉碧梧聲到紗¶
窗曉昨夜幾秋風¶
　　　謁金門(惜別/)¶
<pb:KR4j0066_WYG_018-16b>¶
蘭棹舉相趂落紅飛去一隙輕簾凝睇處柳絲牽不住¶
　昨日翠蛾金縷今夜碧波煙渚好夢無憑窗又雨天¶
涯知幾許¶
　　　又(春思/)¶
閒院宇獨自行來行去花片無聲簾外雨峭寒生碧樹¶
　做弄清明時序料理春酲情緒憶得歸時停棹處畫¶
橋㸔落絮¶
　　　水龍吟(荼䕷/)¶
<pb:KR4j0066_WYG_018-17a>¶
蕩紅流水無聲暮煙細草粘天逺低回倦蝶徃來忙燕¶
芳期頓懶緑霧迷墻翠虬騰架雪明香煖笑依依欲挽¶
春風教住還疑是相逢晩　不似海粧瘦減占人間丰¶
神蕭散攀條弄蘂天涯猶記曲闌小院老去情懐酒邊¶
風味有時重見對枕幃空想東窗舊夢帶將離恨¶
　　　又(淮西重午/)¶
㑹昌湖上扁舟幾年不醉西山路流光又是宫衣初試¶
安榴半吐千里江山滿川煙草薫風淮楚念離騷恨逺¶
<pb:KR4j0066_WYG_018-17b>¶
獨醒人去䦨干外誰懐古　亦有魚龍戲舞豔晴川綺¶
羅歌鼓鄉情節意樽前同是天涯羇旅漲緑池塘翠陰¶
庭院歸期無據問明年此夜一眉新月照人何處¶
　　　洞仙歌(茉莉/)¶
玉肌翠袖較似酴醿瘦幾度熏醒夜窗酒問炎州何事¶
得許清涼塵不到一段氷壺剪就　晩來庭戶悄暗數¶
流光細拾芳英黯回首念日暮江東偏為魂銷人易老¶
幽韻清標似舊政簟紋如水帳如煙更奈向月明露濃¶
<pb:KR4j0066_WYG_018-18a>¶
時候¶
　　　鷓鴣天(春懐/)¶
纎指輕拈小砑紅自調宫羽按歌童寒餘芍藥欄邊雨¶
香落荼䕷架底風　閒意態小房櫳丁寧須滿玉西東¶
一春醉得鶯花老不似年時怨玉容¶
　　　又(春暮/)¶
庭緑初圓結蔭濃香溝收拾樹梢紅池塘少歇鳴蛙雨¶
簾幕輕廻舞燕風　春又老笑誰同澹煙斜日小樓東¶
<pb:KR4j0066_WYG_018-18b>¶
相思一曲臨風笛吹過雲山第幾重¶
　　　摸魚兒(九日登姑蘇臺/)¶
怪西風曉來欹帽年華還是重九天機袞袞山新瘦客¶
子情懐誰剖微雨後更鴈帶邊寒褭褭欺羅袖慵荷倦¶
柳誚不似黄花田田照眼風味儘如舊　登臨地寂寞¶
崇臺最久闌干幾度搔首翻雲覆雨無窮事流水斜陽¶
知否吟未就但衰草寒煙商畧愁時候閑愁浪有總輸¶
與淵明東籬醉舞身世付杯酒¶
<pb:KR4j0066_WYG_018-19a>¶
　　　夜飛鵲慢(别意/)¶
驕嘶破清曉分恨臨期花下恁月明知餘光是處散離¶
思最憐香靄霏霏牽衣揾彈淚問凄風愁露剗地東西¶
留鞭換佩怕匆匆巳是遲遲　凉怯幾畨羅袂還燕别¶
文梁螢㸃書幃一自秋娘迢遞黄金對酒爭忍輕揮新¶
來院落鴈難尋簾幕長垂怕彫梧敲徑驚回舊夢應也¶
顰眉¶
　　　漁家傲(夀白石/)¶
<pb:KR4j0066_WYG_018-19b>¶
白石山中風景異先生日日懐歸計何事黄岡飛雪地¶
偏著意畫堂却為東坡起　人説前身坡老是文章氣¶
節渾相似只待鼎彛勲業遂梅花外歸來長向山中醉¶
　　　木蘭花慢(别西河兩詩僧/)¶
嫩寒催客棹載酒去載詩歸政紅葉漫山清泉潄石多¶
少心期三生溪橋話别悵薜蘿猶惹翠雲衣不似今畨¶
醉夢帝城幾渡斜暉　鴻飛煙水瀰瀰回首處只君知¶
念吳江鷺憶孤山鶴怨依舊東西髙峯夢醒雲起是瘦¶
<pb:KR4j0066_WYG_018-20a>¶
吟窗底憶君時何日還尋後約為余先寄梅枝¶
　　　沁園春(雙溪狎鷗/)¶
幾葉凋楓半篙寒日傍橋繫船愛洞門深鎻人間福地¶
雙溪分占天上星躔破帽欹寒短鞭敲月此地經行知¶
幾年空嬴得似沈郎銷瘦還欠詩篇　沙鷗伴我愁眠¶
向水驛風亭紅蓼邊有村醪可飲且須同醉溪魚堪鱠¶
切莫論錢笠澤波頭垂虹亭上橙蟹肥時霜滿天相隨¶
否算江南江北惟有君閒¶
<pb:KR4j0066_WYG_018-20b>¶
　　　菩薩鬘(春思/)¶
翠樓十二闌干曲雨㾗新染蒲萄緑時節又黄昏東風¶
深閉門　玉簫吹未徹窗影梅花月無語只低眉閒拈¶
雙荔枝¶
　　　滿江紅(齊雲月酌/)¶
樓倚晴空炎雲淨晩來風力滄海外等閒吹上滿輪寒¶
璧河漢低垂天欲近乾坤浩蕩秋無極凭欄干衣袂拂¶
青㝠知何夕　登眺地追疇昔吳越事皆陳迹對清光¶
<pb:KR4j0066_WYG_018-21a>¶
秪有醉吟消得萬古悠悠惟月在浮生袞袞空頭白自¶
騎鯨仙去有誰知遙相憶¶
　　　李公甫¶
　　　　名劉號梅亭¶
　　　賀新郎(上趙侍郎生日/)¶
鵠立通明殿又重逢揆余初度夢庚華旦不學花奴簪¶
紅槿且看秋香宜晩任甲子從新更換天欲東都修車¶
馬故降神生甫維周翰歌崧嶽詠江漢　明堂朝罷夷¶
<pb:KR4j0066_WYG_018-21b>¶
琛獻引星辰萬人共聼風塵長算清晝山東諸將㨗席¶
捲黄河兩岸問誰在玉皇香案師保萬民功業别向西¶
京原廟行圭瓚定郟鄏卜瀍澗¶
　¶
　¶
　¶
　¶
　花菴詞選續集巻八¶
