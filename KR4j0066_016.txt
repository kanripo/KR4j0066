# -*- mode: mandoku-view; -*-
#+TITLE: 花菴詞選
#+DATE: 2015-08-25 00:49:35.388904
#+PROPERTY: ID KR4j0066
#+PROPERTY: BASEEDITION SBCK
#+PROPERTY: JUAN 續集卷六
<pb:KR4j0066_WYG_016-1a>¶
欽定四庫全書¶
　花菴詞選續集巻六　　　　宋　黄昇　輯¶
　　宋詞¶
　　　馬莊父¶
　　　　字子嚴建安人自號古洲居士¶
　　　水龍吟(為陳坂種玉莊作/)¶
買莊為貯梅花玉妃一萬森庭戶古來詞客比方不類¶
可憐毫楮誰掃塵凡獨超物表神仙中取是崑邱標致¶
<pb:KR4j0066_WYG_016-1b>¶
姑山風骨除此外吾誰與　九醖醍醐雪乳和金盤月¶
邊清露夀陽驕騃單于疎賤不堪充數弄玉排簫許瓊¶
揮拍胎禽飛舞待先生披着羊裘鶴氅作園林主¶
　　　又(海棠/)¶
東君直是多情好花一夜都開盡杏梢零落藥欄遲暮¶
不教寧靜風度秋千日移簾幕翠紅交映正太真浴罷¶
西施濃抹都沈醉嬌相稱　磨徧緑窗銅鏡挽春衫不¶
堪比並暮雲空谷佳人何處碧苔侵逕睡裏相看酒邊¶
<pb:KR4j0066_WYG_016-2a>¶
凝想許多風韻問因何却欠一些香味惹㫄人恨¶
　　　臨江仙(上元/)¶
人意舒閒春事到徐徐弄日微雲翠鬟飛繞鬧蛾羣煙¶
横沽酒市風轉落梅村　嵗事一新人半舊相逢際晩¶
醺醺花間亭館柳間門尅除風雨外排日醉紅裙¶
　　　月華清(憶别/)¶
瑟瑟秋聲蕭蕭天籟滿庭摇落空翠數徧丹楓不見葉¶
間題字人何處千里嬋娟愁不斷一江流水遥睇見征¶
<pb:KR4j0066_WYG_016-2b>¶
鴻幾㸃碧天無際　悵望月中仙桂問竊藥佳人誰與¶
同嵗把鏡當空照盡别離情意心裏恨莫結丁香琴上¶
曲休彈秋思拍裏又悲來老却蘭臺公子¶
　　　賀聖朝(春遊/)¶
遊人拾翠不知逺被子規呼轉紅樓倒影背斜陽墜幾¶
聲絃管　荼䕷香透海棠紅淺恰平分春半花前一笑¶
不須慳待花飛休怨¶
　　　魚遊春水(怨別/)¶
<pb:KR4j0066_WYG_016-3a>¶
池塘生春草數盡歸鴻人未到天涯目斷青鳥尚賖音¶
耗曉月頻窺白玉堂暮雨還溼青門道巢燕引雛乳鶯¶
空老　庭際香紅倦掃乾鵲休來枝上噪前回準擬同¶
它翻成病了欲題紅葉憑誰寄獨抱孤桐無心挑眉間¶
翠攢鬢邊霜早¶
　　　海棠春(春景/)¶
桺腰暗怯花風弱紅映秋千院落歸逐鴈兒飛斜撼真¶
珠箔　滿林翠葉胭脂萼不忍頻頻覷著䕶取一庭春¶
<pb:KR4j0066_WYG_016-3b>¶
莫彈花間鵲¶
　　　鷓鴣天(閨思/)¶
睡鴨徘徊煙縷長日髙春困不成粧步欹草色金蓮潤¶
撚斷花鬚玉笋香　輕洛浦笑巫陽錦紋親織寄檀郎¶
兒家閉戶藏春色戲蝶遊蜂不敢狂(末二句/有深意)¶
　　　歸朝懽(春遊/)¶
聽得提壺沽美酒人道杏花深處有杏花狼藉鳥啼風¶
十分春色今無九麝煤銷永晝青煙飛上庭前柳畫堂¶
<pb:KR4j0066_WYG_016-4a>¶
深不寒不煖正是好時候　團團寳月憑纎手暫借歌¶
喉招舞袖真珠滴破小槽紅香肌縮盡纎羅痩投分須¶
白首黄金散與親和舊且銜盃壯心未落風月長相守¶
　　　孤鸞(早春/)¶
沙堤香軟正宿雨初收落梅飄滿可奈東風暗逐馬蹄¶
輕捲湖波又還漲緑粉墻陰日融煙煖驀地刺桐枝上¶
有一聲春喚　任酒帘飛動畫樓晩便指數燒燈時節¶
非逺陌上呌聲好是賣花行院玉梅對粧雪柳鬧娥兒¶
<pb:KR4j0066_WYG_016-4b>¶
象生嬌顫歸去爭先戴取倚寳釵雙燕¶
　　　阮郎歸(西湖春暮/)¶
清明寒食不多時香紅漸漸稀畨騰粧束鬧蘇堤留春¶
春怎知　花褪雨絮沾泥凌波寸寸移三三兩兩呌船¶
兒人歸春也歸¶
　　　姜堯章¶
　　　　名䕫號白石道人中興詩家名流詞極精妙¶
　　　　不减清真樂府其間髙處有美成所不能及¶
<pb:KR4j0066_WYG_016-5a>¶
　　　　善吹簫自製曲初則率意為長短句然後協¶
　　　　以音律云居鄱陽¶
　　　探春慢(過苕霅别鄭次臯諸君/)¶
衰草愁煙亂鴉送日風沙回旋平野拂雪金鞭欺寒茸¶
㡌還記章臺走馬誰念漂零久謾嬴得幽懐難寫故人¶
清沔相逢小窗閒共情話　長恨離多㑹少重訪問竹¶
西珠淚盈把鴈磧沙平漁汀人散老去不堪遊冶無奈¶
苕溪月又喚我扁舟東下甚日歸來梅花亂零春夜¶
<pb:KR4j0066_WYG_016-5b>¶
　　　一萼紅(人日長沙登定王臺/)¶
古城陰有官梅幾許紅萼未宜簪池靣氷膠墻腰雪老¶
雲意還又沉沉翠藤共閒穿徑竹漸笑語驚起卧沙禽¶
野老林泉故王臺榭呼喚登臨　南去北來何事蕩湘¶
雲楚水目極傷心朱戶黏雞金盤簇燕空嘆時序侵尋¶
記曽共西樓雅集想垂柳還裊萬絲金待得歸鞍到時¶
只怕春深¶
　　　揚州慢(中呂宫薺淳熙丙申至日余過維揚夜/雪初霽  麥彌望入其城則四顧蕭條)¶
<pb:KR4j0066_WYG_016-6a>¶
　　　　　　(寒水自碧暮色漸起戍角悲吟予懐愴/然感慨今昔因自度此曲千巖老人以)¶
　　　　　　(為有黍離之悲也作此後/凡載宫調者並是自製曲)¶
淮左名都竹西佳處解鞍少駐初程過春風十里盡薺¶
麥青青自朔馬窺江去後廢池喬木猶厭言兵漸黄昏¶
清角吹寒都在空城　杜郎俊賞算如今重到須驚縱¶
荳蔲詞工青樓夢好難賦深情二十四橋仍在波心蕩¶
冷月無聲念橋邊紅藥年年知為誰生¶
　　　驀山溪(題錢氏溪月/)¶
<pb:KR4j0066_WYG_016-6b>¶
與鷗為客緑野留吟屐兩行柳垂陰是當年仙翁手植¶
園亭寂寞煙外帶愁横荷冉冉展凉雲横卧虹千尺¶
才因老盡秀句君休覓萬緑正迷人更愁入山陽夜笛¶
百年心事惟有玉欄知吟未了放船回月下空相憶¶
　　　㸃絳唇(丁未冬過呉淞/)¶
燕鴈無心太湖西畔隨雲去數峰清苦商畧黄昏雨¶
第四橋邊擬共天隨住今何許凭欄懐古殘柳參差舞¶
　　　暗香(仙呂宫索辛亥之冬予載雪詣石湖止既/月授簡  句且徴新聲作此兩曲石湖把)¶
<pb:KR4j0066_WYG_016-7a>¶
　　　　　(玩不巳使二妓𨽻習之音節/諧婉乃命之曰暗香疎影)¶
舊時月色算幾畨照我梅邊吹笛喚起玉人不管清寒¶
與攀摘何遜而今漸老都忘却春風詞筆但怪得竹外¶
疎花香冷入瑶席　江國正寂寂嘆寄與路遥夜雪初¶
積翠尊易泣紅萼無言耿相憶長記曽携手處千樹壓¶
西湖寒碧又片片吹盡也幾時見得¶
　　　疎影(仙呂宫/)¶
苔枝綴玉有翠禽小小枝上同宿客裏相逢籬角黄昏¶
<pb:KR4j0066_WYG_016-7b>¶
無言自倚修竹昭君不慣龍沙逺但暗憶江南江北想¶
佩環月夜歸來化作此花幽獨　猶記深宫舊事那人¶
正睡裏飛近蛾緑莫似春風不管盈盈早與安排金屋¶
還教一片隨波去又却怨玉龍哀曲等恁時重覓幽香¶
已入小窗横幅¶
　　　長亭怨慢(中呂宮今桓大司馬云昔年種桺依/依漢南  看摇落悽愴江潭樹猶如)¶
　　　　　　　(此人何以堪此/語予深愛之)¶
漸吹盡枝頭香絮是處人家緑深門戶逺浦縈回暮㠶¶
<pb:KR4j0066_WYG_016-8a>¶
零亂向何許閲人多矣誰得似長亭樹樹若有情時不¶
㑹得青青如此　日暮望髙城不見只見亂山無數韋¶
郎去也怎忘得玉環分付第一是早早歸來怕紅萼無¶
人為主算只有并刀難剪離愁千縷¶
　　　齊天樂(蟋蟀中都呼為促織/)¶
庾郎先自吟愁賦凄凄更聞私語露濕銅鋪苔侵石井¶
都是曾聼伊處哀音似訴正思婦無眠起尋機杼曲曲¶
屏山夜涼獨自甚情緒　西窗又吹暗雨為誰頻斷續¶
<pb:KR4j0066_WYG_016-8b>¶
相和砧杵候館吟秋離宫弔月别有傷心無數豳詩謾¶
與笑籬落呼燈世間兒女寫入琴絲一聲聲更苦(宣政/間有)¶
(士大夫製/蟋蟀吟)¶
　　　小重山令(潭州紅梅/)¶
人繞湘臯月墜時斜横花樹小浸愁漪一春幽事有誰¶
知東風冷香逺茜裙歸　鷗去昔遊非遙憐花可可夢¶
依依九疑雲杳斷魂啼相思血都沁緑筠枝¶
　　　鷓鴣天(元夕不出/)¶
<pb:KR4j0066_WYG_016-9a>¶
憶昨天街預賞時柳慳梅小未教知而今正是歡遊夕¶
却怕春寒自掩扉　簾寂寂月低低舊情唯有絳都詞¶
芙蓉影暗三更後卧聼鄰娃笑語歸¶
　　　又(苕溪記所見/)¶
京洛風流絶代人因何風絮落溪津籠鞋淺出鴉頭韈¶
知是凌波縹緲身　紅乍笑緑長嚬與誰同度可憐春¶
鴛鴦獨宿何曾慣化作西樓一縷雲¶
　　　又(十六夜遊/)¶
<pb:KR4j0066_WYG_016-9b>¶
輦路珠簾兩行垂千枝銀燭舞僛僛東風歴歴紅樓下¶
誰識三生杜牧之　歡正好夜何其明朝春過小桃枝¶
鼓聲漸逺遊人散惆悵歸來有月知¶
　　　憶王孫(番陽彭氏小樓/)¶
冷紅葉葉下塘秋長與行雲共一舟零落江南不自由¶
兩綢繆料得吟鸞夜夜愁¶
　　　湘月(雙調即念奴嬌之鬲指聲也/)¶
五湖舊約問經年底事長負清景暝入西山漸喚我一¶
<pb:KR4j0066_WYG_016-10a>¶
葉夷猶乗興倦網都收歸禽時度月上汀洲冷中流容¶
與畫橈不㸃清鏡　誰解喚起湘靈煙鬟霧鬢理哀絃¶
鴻陣玉麈談𤣥歎坐客多少風流名勝暗柳蕭蕭飛星¶
冉冉夜久知秋信鱸魚應好舊家樂事誰省¶
　　　念奴嬌(吳興荷花/)¶
閙紅一舸記來時嘗與鴛鴦為侶三十六陂人未到水¶
佩風裳無數翠葉吹凉玉容銷酒更洒菰蒲雨嫣然揺¶
動冷香飛上詩句　日暮青蓋亭亭情人不見爭忍凌¶
<pb:KR4j0066_WYG_016-10b>¶
波去只恐舞衣寒易落愁入西風南浦髙柳垂陰老魚¶
吹浪畱我花間住田田多少幾回沙際歸路¶
　　　惜紅衣(吳興荷花/)　(無射宫/)¶
簟枕邀凉琴書換日睡餘無力細洒氷泉并刀破甘碧¶
墻頭喚酒誰問訊城南詩客岑寂髙樹晩蟬説西風消¶
息　虹梁水陌魚浪吹香紅衣半狼籍維舟試望故國¶
渺天北可惜柳邊沙外不共美人遊歴問甚時同賦三¶
十六陂秋色¶
<pb:KR4j0066_WYG_016-11a>¶
　　　琵琶仙(吳興感遇/)¶
雙槳來時有人似舊曲桃根桃葉歌扇輕約飛花蛾眉¶
正竒絶春漸逺汀洲自緑更添了幾聲啼鴂十里揚州¶
三生杜牧前事休説　又還是宫燭分烟奈愁裏匆匆¶
換時節都把一襟芳思與空階榆莢千萬縷藏鴉細柳¶
為玉尊起舞回雪想見西出陽關故人初别¶
　　　秋宵吟(越調/)　(秋夜/)¶
古簾空墜月皎坐久西窗人悄蛩吟苦漸漏永丁丁箭¶
<pb:KR4j0066_WYG_016-11b>¶
壺催曉引凉颸動翠葆露脚斜飛雲表因嗟念似去國¶
情懐暮帆煙草　帶眼銷磨為近日愁多頓老衛娘何¶
在宋玉歸來兩地暗縈繞揺落江楓早嫩約無憑幽夢¶
又杳但盈盈淚洒單衣今夕何夕恨未了¶
　　　少年遊(戲張平甫/)¶
雙螺未合雙蛾先歛家在碧雲西别母情懐隨郎滋味¶
桃葉渡江時　扁舟載了匆匆去今夜泊前溪楊柳津¶
頭梨花墻外心事兩人知¶
<pb:KR4j0066_WYG_016-12a>¶
　　　鬲溪梅令(仙吕調/)　(無錫歸寓意/)¶
好花不與殢香人浪粼粼又恐春風歸去緑成陰玉鈿¶
何處尋　木蘭雙槳夢中雲小横陳謾向孤山山下覓¶
盈盈翠禽啼一春¶
　　　淒涼犯(仙呂調犯商調/)　(合肥秋夕/)¶
緑陽巷陌西風起邊城一片離索馬嘶漸逺人歸甚處¶
戍樓吹角情懐正惡更衰草寒煙淡薄似當時將軍部¶
曲迤𨓦度沙漠　追念西湖上小舫携歌晩花行樂舊¶
<pb:KR4j0066_WYG_016-12b>¶
遊在否想如今翠凋紅落謾寫羊裙等新鴈來時繫著¶
怕匆匆不肯寄與悞後約¶
　　　翠樓吟(雙調/)　(武昌安逺樓成/)¶
月冷龍沙塵清虎落今年漢酺初賜新翻蕃部曲聼氊¶
幕元戎歌吹層樓髙峙看檻曲縈紅簷牙飛翠人姝麗¶
粉香吹下夜寒風細　此地宜有詞仙擁素雲黄鶴與¶
君遊戲玉梯凝望久歎芳草萋萋千里天涯情味仗酒¶
祓清愁花嬌英氣西山外晩來還捲一簾秋霽¶
<pb:KR4j0066_WYG_016-13a>¶
　　　清波引(梅/)¶
冷雲迷浦倩誰喚玉妃起舞嵗華如許野梅弄眉嫵屐¶
齒印蒼蘚漸為尋花來去自隨秋鴈南來望江國渺何¶
處　新詩謾與好風景長是暗度故人知否抱幽恨難¶
語何時共漁艇莫負滄浪烟雨况有清夜啼猿怨人良¶
苦¶
　　　法曲獻仙音(張彦功官舍/)¶
虚閣籠寒小簾通月暮色偏憐髙處樹隔離宫水平馳¶
<pb:KR4j0066_WYG_016-13b>¶
道湖山盡入尊俎奈楚客淹畱久砧聲帶愁去屢回顧¶
　過秋風未成歸計誰念我重見冷楓紅舞喚起淡粧¶
人問逋仙今在何許象筆鸞牋甚而今不道秀句怕平¶
生幽恨化作沙邊煙雨¶
　　　玲瓏四犯(越中嵗暮聞簫鼓感懐/)¶
疊鼓夜寒垂燈春淺匆匆時事如許倦遊歡意少俛仰¶
悲今古江淹又吟恨賦記當時送君南浦萬里乾坤百¶
年身世惟有此情苦　楊州柳垂官路有輕盈喚馬端¶
<pb:KR4j0066_WYG_016-14a>¶
正窺戶酒醒明月下夢逐潮聲去文章信美知何用謾¶
嬴得天涯羈旅教説與春來要尋花伴侶¶
　　　淡黄柳(正平調近/)　(客合肥/)¶
空城曉角吹入垂陽陌馬上單衣寒惻惻看盡鵝黄嫩¶
緑都是江南舊相識正岑𡨜　明朝又寒食强携酒小¶
橋宅怕梨花落盡成秋色燕燕飛來問春何在唯有池¶
塘自碧¶
　　　側犯(詠芍藥/)¶
<pb:KR4j0066_WYG_016-14b>¶
恨春易去甚春却向揚州住微雨正繭栗梢頭弄詩句¶
紅橋二十四總是行雲處無語漸半脱宮衣笑相顧¶
金壺細葉千朶圍歌舞誰念我鬢成絲來此共尊俎後¶
日西園緑陰無數寂寞劉郎自修花譜¶
　　　眉嫵(亦名百宜嬌/)　(戲張仲逺/)¶
看垂楊連苑杜若吹沙愁損未歸眼信馬青樓去重簾¶
下娉婷人妙飛燕翠尊共欵聼艷歌郎意先感便携手¶
月地雲堦裏愛良夜微煖　無限風流疎散有暗藏弓¶
<pb:KR4j0066_WYG_016-15a>¶
履偷寄香翰明日聞津鼓湘江上催人還解春䌫亂紅¶
萬㸃悵斷魂煙水遥逺又爭似相携乗一舸鎮長見¶
　　　石湖仙(越調/)　(夀石湖居士/)¶
松江烟浦是千古三髙遊衍佳處須信石湖仙侣鴟夷¶
翩然引去浮雲安在我自愛緑香紅舞容與看世間幾¶
度今古　盧溝舊曽駐馬為黄花閒吟秀句見説燕歌¶
也學綸巾欹雨玉友金蕉玉人金縷緩移箏柱聞好語¶
明年定在槐府¶
<pb:KR4j0066_WYG_016-15b>¶
　　　解連環¶
玉鞍重倚却沉吟未上又縈離思為大喬能撥春風小¶
喬妙移箏鴈啼秋水柳怯雲鬆更何必十分梳洗道郎¶
携羽扇那日隔簾半靣曽記　西窗夜涼雨霽歎幽歡¶
未足何事輕棄問後約空指薔薇算如此溪山甚時重¶
至水驛燈昏又見在曲屏近(平/聲)底念惟有夜來皓月照¶
伊自睡¶
　　　玉梅令(髙平調/)　(石湖畏寒不出作此戲之/)¶
<pb:KR4j0066_WYG_016-16a>¶
疎疎雲片散入溪南苑春寒鎻舊家亭館有玉梅幾樹¶
背立怨東風髙花未吐暗香巳逺　公來領客梅花能¶
勸花長好願公更健便揉春為酒剪雪作新詩𢬵一日¶
繞花千轉¶
　　　踏莎行(金陵感夢/)¶
燕燕輕盈鶯鶯嬌軟分明又向華胥見夜長爭得薄情¶
知春初早被相思染　别後書詞别時針線離魂暗逐¶
郎行逺淮南皓月冷千山㝠㝠歸去無人管¶
<pb:KR4j0066_WYG_016-16b>¶
　　　八歸(湘中送胡徳華/)¶
芳蓮墜粉疎桐吹緑庭院暗雨乍歇無端抱影銷魂處¶
還見篠墻螢暗蘚階蛩切送客重尋西去路問水靣琵¶
琶誰撥最可惜一片江山總付與啼鴂　長恨相從未¶
欵而今何事又對西風離别渚寒煙淡棹移人逺縹緲¶
行舟如葉想文君望久倚竹愁生歩羅襪歸來後翠尊¶
雙飲下了珠簾玲瓏閒看月¶
　　　髙賔王¶
<pb:KR4j0066_WYG_016-17a>¶
　　　　名觀國號竹屋詞名竹屋癡語陳造為序稱¶
　　　　其與史邦卿皆秦周之詞所作要是不經人¶
　　　　道語其妙處少游美成若唐諸公亦未及也¶
　　　玉胡蝶(秋思/)¶
喚起一襟涼思未成晩雨先做秋陰楚客悲殘誰解此¶
意登臨古臺荒斷霞斜照新夢黯微月疎砧總難禁盡¶
將幽恨分付孤斟　從今倦看青鏡既遲勲業可負煙¶
林斷梗無憑嵗華揺落又驚心想蓴汀水雲愁凝閒蕙¶
<pb:KR4j0066_WYG_016-17b>¶
帳猿鶴悲吟信沈沈故園歸計休更侵尋¶
　　　喜遷鶯(秋懐/)¶
涼雲歸去再約著晩來西樓風雨水靜簾陰鷗閒菰影¶
秋到露汀煙浦試省喚回幽恨盡是愁邊新句倦登眺¶
動悲凉還在殘蟬吟處　淒楚空見説香鎻霧扃心似¶
秋蓮苦寳瑟彈氷玉臺窺月淺黛可憐偷聚幾時翠溝¶
題葉無復繡簾吹絮鬢華晩念庾郎情在風流誰與¶
　　　玉樓春(春思/)¶
<pb:KR4j0066_WYG_016-18a>¶
多時不踏章臺路依舊東風芳草渡鶯聲喚起水邊情¶
日影炙開花上霧　謝娘不信佳期誤認得馬嘶迎繡¶
戶今宵翠被不春寒只恐香穠春又去¶
　　　又(憶舊/)¶
春煙澹澹生春水曽記芳洲蘭棹&KR0712;岸花香到舞衣邉¶
汀草色分歌扇底　棹沉雲去情千里愁壓雙鴛飛不¶
起十年春事十年心怕説濺裙當日事¶
　　　菩薩鬘(蘇堤芙蓉/)¶
<pb:KR4j0066_WYG_016-18b>¶
紅雲半壓秋波急艷粧泣露嬌啼色佳夢入仙城風流¶
石曼卿　宫袍呼醉醒休捲西風錦明日粉香殘六橋¶
烟水寒¶
　　　又(水晶膾/)¶
玉鱗熬出香凝軟并刀斷處氷絲顫紅縷間堆盤輕明¶
相映寒　纎柔分勸處膩滑難停筯一洗醉魂清真成¶
醒酒氷¶
　　　又(春思/)¶
<pb:KR4j0066_WYG_016-19a>¶
春風吹緑湖邉草春光依舊湖邊道玉勒錦障泥少年¶
遊冶時　煙明花似繡且醉旗亭酒斜日照花西歸鴉¶
花外啼¶
　　　杏花天(春愁/)¶
霽煙消處寒猶嫩乍門巷愔愔晝永池塘夢草魂初醒¶
秀句吟春未穩　仙源阻春風痩損又燕子來無芳信¶
小桃也自知人恨滿靣羞紅難問¶
　　　祝英臺近(閨思/)¶
<pb:KR4j0066_WYG_016-19b>¶
一牕閒孤燼冷獨自箇春睡繡被熏香不似舊風味靜¶
聼滴滴簷聲驚愁攪夢更不管庾郎心醉　念芳意一¶
併十日春寒梅花曬憔悴懶做新詞春在可憐裏幾時¶
挑菜踏青雲沈雨斷盡分付楚天之外¶
　　　生查子(梅/)¶
香驚楚驛寒痩倚湘筠暮一笛巳黄昏片月尤清楚¶
沉沉氷玉魂漠漠煙雲浦酸淚不成彈又向春心聚¶
　　　永遇樂(次韻弔青樓/)¶
<pb:KR4j0066_WYG_016-20a>¶
淺暈修蛾脆㾗紅粉猶記窺戶香斷奩空塵生砌冷誰¶
喚青鸞舞春風花信秋宵月約歴歴此心曽許銜芳恨¶
千年怨結玉骨未應成土　木蘭艇子莫愁何在謾繫¶
寒江煙樹事逐雲沈情隨佩冷短夢分今古一杯遥夜¶
孤光難曉多少碎人腸處空凄黯西風細雨盡吹淚去¶
　　　御街行(賦轎/)¶
藤筠巧織花紋細稱穩歩如流水踏青陌上雨初晴嫌¶
怕濕文鴛雙履要人送上逢花須住才過處香風起¶
<pb:KR4j0066_WYG_016-20b>¶
裙兒挂在簾兒底更不把窗兒閉紅紅白白簇花枝恰¶
稱得尋春芳意歸來時晚紗籠引道扶下人微醉¶
　　　霜天曉角(春情/)¶
春雲粉色春水和雲濕試問西湖楊柳東風外幾絲碧¶
　望極連翠陌蘭橈雙槳急欲訪莫愁何處旗亭在畫¶
橋側¶
　　　卜算子(春晚/)¶
屈指數春來彈指驚春去簷外蛛絲網落花也要留春¶
<pb:KR4j0066_WYG_016-21a>¶
住　幾日喜春晴幾夜愁春雨十二彫牕六曲屏題徧¶
傷春句¶
　　　踏莎行(九日西山/)¶
水減堤㾗秋生屐齒痩笻喚起登髙意翠微烟冷夢淒¶
涼黄花香晩人憔悴　懐古風流悲秋情味紫萸勸入¶
旗亭醉玉人相見説新愁可憐又濕西風淚¶
　　　風入松(春晴/)¶
捲簾日日恨春陰寒食新晴馬蹄只向南山去長橋愛¶
<pb:KR4j0066_WYG_016-21b>¶
花柳多情紅外風嬌日暖翠邊水秀山明　杜郎歌酒¶
過平生到處蓬瀛醉魂不入重城晩穠歡寄桃葉桃根¶
繡被嫩寒清曉鶯聲喚醒春酲¶
　　　又(聞隣女吹笛/)¶
粉嬌曽隔翠簾看横玉聲寒夜深不管柔荑冷櫻朱度¶
香噴雲鬟霜月揺揺吹落梅花簌簌驚殘　蕭郎且放¶
鳳簫閒何處驂鸞靜聼三弄霓裳罷魂飛斷愁裏關山¶
三十六宫天近念奴却在人間¶
<pb:KR4j0066_WYG_016-22a>¶
　　　思佳客(秋扇/)¶
入手西風意巳秋不須玉斧為重修撲螢涼夜沉沉月¶
障靣清歌澹澹秋　休棄置且遲畱可憐又向篋中收¶
莫教暗損乗鸞女漢殿凄凉萬古愁¶
　　　聲聲慢(元夕/)¶
壺天不夜寳炬生香光風蕩揺金碧月灔氷㾗花外峭¶
寒無力歌傳翠簾盡捲誤驚回瑶臺仙跡禁漏促𢬵千¶
金一刻未酬佳夕　捲地香塵不斷最得意輸他五陵¶
<pb:KR4j0066_WYG_016-22b>¶
狂客楚柳吳梅無限眼邊春色鮫綃暗中寄與待重尋¶
行雲消息乍醉醒怕南樓吹斷曉笛¶
　　　解連環(春水/)¶
浪揺新緑浸芳洲翠渚雨㾗初足蕩霽色流入横塘看¶
風外漪漪皺紋如縠藻荇縈廻似畱戀鴛飛鷗浴愛嬌¶
雲蘸色媚日挼藍逺迷心目　仙源漾舟岸曲照芳容¶
幾樹香浮紅玉記那回西洛橋邊濺裙翠傳情玉纎輕¶
掬三十六陂錦鱗渺芳音難續隔垂楊故人望斷浸愁¶
<pb:KR4j0066_WYG_016-23a>¶
千斛¶
　¶
　¶
　¶
　¶
　¶
　¶
　¶
<pb:KR4j0066_WYG_016-23b>¶
　¶
　¶
　¶
　¶
　¶
　¶
　¶
　花菴詞選續集巻六¶
