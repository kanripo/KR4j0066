# -*- mode: mandoku-view; -*-
#+TITLE: 花菴詞選
#+DATE: 2015-08-25 00:49:35.311775
#+PROPERTY: ID KR4j0066
#+PROPERTY: BASEEDITION SBCK
#+PROPERTY: JUAN 續集卷二
<pb:KR4j0066_WYG_012-1a>¶
欽定四庫全書¶
　花菴詞選續集巻二　　　　宋　黃昇　撰¶
　　宋詞¶
　　　劉彦沖¶
　　　　名子翬號屏山先生劉忠顯公之子朱文公¶
　　　　之師有屏山文集行于世小詞附其後¶
　　　驀山溪(九日/)¶
浮煙冷雨此日還重九秋去又秋来但黃花年年依舊¶
<pb:KR4j0066_WYG_012-1b>¶
平臺戲馬無處問英雄茅舍小竹籬疎兀坐空搔首¶
客來何有草草三杯酒一醉萬緣空休貪他金印如斗¶
病翁老矣誰共賦歸與芟隴麥網溪魚未落它人後¶
　　　滿庭芳(和胡明仲桂花詞/)¶
秋入㣲陰涼生平逺小山愁絶天南似聞還斷飛䇿徧¶
千巖葉底輕黃纂纂惱人是微裂芳緘翛然勝清真冷¶
淡無艷寄塵凡　澄潭欹兩㟁波光揺動碧影相參任¶
西風十里吹度松杉我自寒灰槁木凝神處不覺醺酣¶
<pb:KR4j0066_WYG_012-2a>¶
歸来晚飛花無迹明月滿空函¶
　　　趙元鎭¶
　　　　名鼎號得全居士為中興名相詞婉媚不減¶
　　　　花間集¶
　　　蝶戀花(春思/)¶
盡日東風吹綠樹向晚輕寒數㸃催花雨年少淒凉天¶
賦與更堪春思縈離緒　臨水髙樓携酒處曾倚哀絃¶
歌斷黄金縷樓下水流何處去凭欄目送蒼煙暮¶
<pb:KR4j0066_WYG_012-2b>¶
　　　㸃絳唇(春愁/)¶
香冷金爐夢囘鴛帳餘香嫩更無人問一枕江南恨¶
消痩休文頓覺春衫褪清明近杏花吹盡薄暮東風𦂳¶
　　　又(惜别/)¶
惜别傷離此生此念無重數故人何處還送春歸去¶
美酒一杯誰解歌金縷無情緒淡煙疎雨花落空庭暮¶
　　　賀聖朝(秋思/)¶
斷霞收盡黄昏雨滴梧桐疎樹簾櫳不巻夜沉沉鎖一¶
<pb:KR4j0066_WYG_012-3a>¶
庭風露　天涯人逺心期夢悄苦長宵難度知它窗外¶
促織兒有許多言語¶
　　　浣溪沙(美人/)¶
艷艷春嬌入眼波勸人金盞緩聲歌不禁粉淚揾香羅¶
　暮雨朝雲相見少落花流水别離多寸腸爭柰此情¶
何¶
　　　畫堂春(春日/)¶
空籠簾影隔垂楊夢囘芳草池塘杏花枝上蝶雙雙春¶
<pb:KR4j0066_WYG_012-3b>¶
晝初長　強理雲鬟臨照暗彈粉涙沾裳自憐容艶惜¶
流光無限思量¶
　　　醉桃園(春晚/)¶
青春不與花為主花正開時春暮花下醉眠休訴看取¶
春歸去　鶯愁蝶怨春知否欲問春歸何處只有一樽¶
芳醑畱得青春住¶
　　　人月圓(中秋/)¶
連環寳瑟深深願結盡一生愁人間天上佳期勝賞今¶
<pb:KR4j0066_WYG_012-4a>¶
夜中秋　雅歌妍態常娥見了應羡風流芳樽美酒年¶
年嵗嵗月滿髙樓¶
　　　怨東風(閨怨/)¶
寳鑑凌花瑩孤鸞慵照影魚書蝶夢兩消沉恨恨恨結¶
盡丁香痩如楊桺雨疎雲冷　宿醉懨懨病羅巾空淚¶
粉欲將逺意託湘絃悶悶悶香絮悠悠畫簾悄悄日長¶
春困¶
　　　滿江紅(丁未九日南渡泊舟儀真江口/)¶
<pb:KR4j0066_WYG_012-4b>¶
慘結秋隂西風送絲絲雨溼凝望眼征鴻幾字莫投沙¶
磧欲向鄉關何處是水雲浩蕩連南北但修眉一抹有¶
無中遥山色　天涯路江上客腸巳斷頭應白空搔首¶
興嘆莫年離隔欲待忘憂除是酒奈酒行有盡愁無極¶
便挽將江水入樽罍澆胸臆¶
　　　西江月(福唐别故人/)¶
世態浮雲易變時光飛箭難畱五年重見海東頭只有¶
交情似舊　未盡别来深意難堪老去離愁青山迢逓¶
<pb:KR4j0066_WYG_012-5a>¶
水悠悠明日扁舟病酒¶
　　　王民瞻¶
　　　　名庭珪號瀘溪先生廬陵人棄官養志二十¶
　　　　年紹興辛酉胡澹菴謫新州民瞻以詩送之¶
　　　　云癡兒不了公家事男子要爲天下竒坐是¶
　　　　除名編𨽻辰州¶
　　　感皇恩(畱别/)¶
一葉下西風寒生南浦椎鼓鳴鐃送君去長亭把酒却¶
<pb:KR4j0066_WYG_012-5b>¶
倩阿誰畱住樽前人似玉能畱否　醉中暫聽離歌幾¶
許聽不能終涙如雨無情江水斷送扁舟何處歸時煙¶
浪捲朱簾暮¶
　　　㸃絳唇(感舊/)¶
花外紅樓當時青鬢顔如玉淡煙殘燭醉入花間宿¶
白髪相逢猶唱當時曲當時曲斷絃難續且盡杯中醁¶
　　　鳯棲梧(王彦㳟生日/)¶
瓊海無邊銀浪捲畫㦸朱樓縹緲雲間見當日使君曾¶
<pb:KR4j0066_WYG_012-6a>¶
擁傳海霞光裏時開讌　翠斚紅鱗吹酒面莫謂今朝¶
人在天涯逺彩鳯銜書應不晩願公難老身長健¶
　　　滿庭芳(戊辰上元黄子餘席上時未有月/)¶
宿雨初收晚風㣲度萬家簾捲青煙暗塵隨馬人物似¶
神仙試問天公借月天須放明月敎圎應移下廣寒宫¶
殿燈火接星躔　盧川元古郡當時太守賔從俱賢到¶
如今萬井歌吹喧闐花下紅粧賣酒時相遇曲水橋邉¶
誰知道山城父老重見中興年¶
<pb:KR4j0066_WYG_012-6b>¶
　　　桃園憶故人(辰州泛舟送郭景文周子康赴行/在)¶
催花一霎清明雨畱得東風且住兩㟁桺汀煙塢未放¶
行人去　人如雙鵠雲間舉明夜扁舟何處只向武陵¶
南渡便是長安路¶
　　　李似之¶
　　　　名彌遜自號筠翁中興初名士不附秦檜坐¶
　　　　貶¶
　　　聲聲慢(木犀/)¶
<pb:KR4j0066_WYG_012-7a>¶
龍涎燒就沈水熏成分明亂屑瓊瑰一朶才開人間十¶
里先知此花大卽不大有許多瀟洒清竒較量盡謂勝¶
如茉䔧賽得荼䕷　更被秋光掇送放些兒月照著陣¶
風吹惱殺多情猛拚沉醉酬伊朝朝暮暮守定儘忙時¶
也不相離睡夢裏膽瓶兒枕畔數枝¶
　　　菩薩蠻(别意/)¶
江城烽火連三月不堪對酒長亭别休作斷腸聲老来¶
無涙傾　風髙㠶影疾目送舟痕碧錦字幾時来薰風¶
<pb:KR4j0066_WYG_012-7b>¶
無雁囘¶
　　　張材甫¶
　　　　名掄號蓮社居士南渡故老及見太平之盛¶
　　　　者集中多應制詞¶
　　　桺梢青(侍宴/)¶
栁色初勻輕寒似水纎雨如塵一陣東風縠紋微皺碧¶
沼鱗鱗　仙娥花月精神奏鳳管鸞絲鬭新萬嵗聲中¶
九霞杯裏長醉芳春¶
<pb:KR4j0066_WYG_012-8a>¶
　　　蝶戀花(海棠/)¶
前日海棠猶未破㸃㸃胭脂染就真珠顆今日重来花¶
下坐亂鋪宫錦春無那　賸摘繁枝簪幾朶痛惜深憐¶
只恐芳菲過醉倒何妨花底卧不湏紅袖来扶我¶
　　　臨江仙(禁中丹桂/)¶
玉宇涼生清禁曉丹葩色照晴空珊瑚敲碎小玲瓏人¶
間無此種来自廣寒宫　雕玉䦨干深院靜嫣然凝笑¶
西風曲屏須占一枝紅且圖欹醉枕香到夢䰟中¶
<pb:KR4j0066_WYG_012-8b>¶
　　　又(車駕朝享景靈宫久雨一夕開霽/)¶
聞道彤庭森寶仗霜風逐雨驅雲六龍扶輦下青㝠香¶
随鸞扇逺曰射赭袍明　簾捲天街人隘路滿城喜望¶
清塵歡聲催起嶺梅春欲知天意好昨夜月華新¶
　　　西江月(瑞香/)¶
剪就碧雲閙葉刻成紫玉芳心淺春不怕峭寒侵暖徹¶
薰籠瑞錦　花裏清芬獨歩樽前勝韻難禁飛香直到¶
玉杯深消得厭厭痛飮¶
<pb:KR4j0066_WYG_012-9a>¶
　　　朝中措(夜景/)¶
燈花挑盡夜將䦨斜掩小屏山一㸃凉蟾窺幔釧敲玉¶
臂生寒　起来無緒爐薰燼冷桐葉聲乾都把沈思幽¶
恨明朝分付眉端¶
　　　燭影揺紅(上元有懷/)¶
雙闕中天鳳樓十二春寒淺去年元夜奉宸游曾侍瑶¶
池宴玉殿珠簾盡捲擁羣仙蓬壺閬苑五雲深處萬燭¶
光中揭天絲管　馳隙流年恍如一瞬星霜換今宵誰¶
<pb:KR4j0066_WYG_012-9b>¶
念泣孤臣囘首長安逺可是塵緣未斷謾惆悵華胥夢¶
短滿懷幽恨數㸃寒燈幾聲歸鴈¶
　　　浣溪沙(和曾純甫題謝氏小閣/)¶
築室崢嶸占寶峰退朝燕坐萬緣空出塵髙志抗㝠鴻¶
　何日嘉招陪一笑看君豪飮釂千鍾試慿鄙句作先¶
容¶
　　　霜天曉角(别恨/)¶
曉風揺幕欹枕聞殘角霜月可窗寒影金猊冷翠衾薄¶
<pb:KR4j0066_WYG_012-10a>¶
　舊恨無處着新愁還又作夜夜單于聲裏燈花共涙¶
珠落¶
　　　張安國¶
　　　　名孝祥號于湖歴陽人以妙年射䇿魁天下¶
　　　　不數載入直中書有紫㣲雅詞湯衡為序稱¶
　　　　其平昔為詞未嘗著藁筆酣興健頃刻即成¶
　　　　無一字無来處如歌頭凱歌諸曲駿發蹈厲¶
　　　　寓以詩人句法者也¶
<pb:KR4j0066_WYG_012-10b>¶
　　　六州歌頭¶
長淮望斷闗塞莽然平征塵暗霜風勁悄邉聲黯銷凝¶
追想當年事殆天數非人力洙泗上絃歌地亦荆榛隔¶
水氊鄉落日牛羊下區脱縱橫看名王宵獵騎火一川¶
明笳鼓悲鳴遣人驚　念腰間箭匣中劍空埃蠧竟何¶
成時易失心徒壮嵗將零渺神京干羽方懐逺静烽燧¶
且休兵冠葢使紛馳騖若為情聞道中原遺老常南望¶
翠葆霓旌使行人到此忠憤氣填膺有涙如傾¶
<pb:KR4j0066_WYG_012-11a>¶
　　　水調歌頭(凱歌寄湖南安撫劉舍人/)¶
猩鬼嘯篁竹玉帳夜分弓少年荆楚劒客突騎錦襜紅¶
千里風飛雷厲四校星流彗掃蕭斧挫春葱談笑青油¶
幕日奏㨗書同　詩書帥黄閣老黑頭公家傳鴻寶祕¶
略小試不言功聞道璽書頻下看即沙堤歸去帷幄且¶
從容君王自神武一舉朔庭空¶
　　　又(舟過金山寺/)¶
江山自雄麗風露與髙寒寄聲月姊借我玉鑑此中看¶
<pb:KR4j0066_WYG_012-11b>¶
幽壑魚龍悲嘯倒影星辰揺動海氣夜漫漫擁起白銀¶
闕危駐紫金山　表獨立飛玉佩整雲冠潄氷濯雪眇¶
視萬里一毫端囘首三山何處聞道羣仙笑我要我欲¶
俱還揮手從此去翳鳳更驂鸞¶
　　　又(隱靜寺觀雨寺有碧霄泉/)¶
青嶂度雲氣幽壑舞囘風江神助我雄觀喚起碧霄龍¶
電掣金蛇千丈雷震靈鼉萬疊洶洶欲崩空盡瀉銀潢¶
水散入寶蓮宫　坐中客凌積翠看奔洪人間應失匕¶
<pb:KR4j0066_WYG_012-12a>¶
箸惟我獨從容凈洗從来塵垢潤及無邉枯槁造物不¶
言功天宇忽開霽日在五雲東¶
　　　滿江紅(秋懐/)¶
秋滿灕源瘴雲淨曉山如簇動逺思空江小艇髙丘喬¶
木䇿䇿西風雙鬢底暉暉斜日朱欄曲試側身囘首望¶
京華迷南北　思歸夢天邉鵠遊宦事蕉中鹿想一年¶
好處砌紅堆綠羅帕分柑霜落齒氷盤剝芡珠盈掬借¶
春纎縷鱠搗金虀新篘熟¶
<pb:KR4j0066_WYG_012-12b>¶
　　　念奴嬌(欲雪呈朱漕/)¶
朔風吹雨送凄凉天意垂垂欲雪萬里南荒雲霧滿弱¶
水蓬莱相接凍合龍崗寒侵銅柱碧海氷澌結慿髙一¶
笑問君何處炎熱　家在楚尾呉頭歸期猶未對此驚¶
時節記得年時貂帽煖鐵馬千羣觀獵狐兔成車歌鍾¶
殷地歸踏層城月持盃且醉不湏北望凄切¶
　　　又(洞庭/)¶
洞庭青草近中秋更無一㸃風色玉界瓊田三萬頃着¶
<pb:KR4j0066_WYG_012-13a>¶
我扁舟一葉素月分輝銀河共影表裏俱澄徹怡然心¶
㑹妙處難與君説　應念嶺海經年孤光自照肝肺皆¶
氷雪短髪蕭騷襟袖冷穏泛滄浪空濶盡挹西江細傾¶
北斗萬象為賔客扣舷一笑不知今夕何夕¶
　　　又(離思/)¶
星沙初下望重湖逺水長雲漠漠一葉扁舟誰念我今¶
日天涯飄泊平楚南來大江東去處處風波惡呉中何¶
地滿懐俱是離索　長記送我行時綠波亭上泣透青¶
<pb:KR4j0066_WYG_012-13b>¶
羅薄檣燕低飛人去後依舊湘城簾幕不盡山川無窮¶
烟浪辜負秦樓約漁歌聲斷為君雙涙傾落¶
　　　木蘭花(離思/)¶
送歸雲去鴈淡寒彩滿溪樓正佩解湘腰釵孤楚鬢鸞¶
鑑分收凝情望行處路但疎煙逺樹織離憂只有樓前¶
溪水伴人清淚長流　霜蕐夜永逼衾裯喚誰護衣篝¶
念粉館重来芳塵未掃爭見嬉逰情知悶来殢酒奈囘¶
腸不醉只添愁脉脉無言竟日斷䰟雙騖南州¶
<pb:KR4j0066_WYG_012-14a>¶
　　　又(别情/)¶
紫簫吹散後恨燕子只空樓念璧月長虧玉簪中折覆¶
水難收青鸞送碧雲句道霞扄霧鎖不堪憂情與文梭¶
共織怨隨宫葉同流　人間天上兩悠悠暗涙洒燈篝¶
記谷口園林當時驛舍夢裏曾逰銀屏低聞笑語但夢¶
時冉冉醒時愁擬把菱花一半試尋髙價皇州¶
　　　雨中花(長沙/)¶
一葉凌波十里御風煙鬟雨鬢蕭蕭認得江臯玉佩水¶
<pb:KR4j0066_WYG_012-14b>¶
館氷綃秋净明霞乍吐曙凉宿靄初消恨微顰不語欲¶
進還休凝佇超遥　神交冉冉愁思盈盈斷䰟欲遣誰¶
招還似待青鸞傳信烏鵲成橋悵望胎仙琴叠羞看翡¶
翠蘭苕夢囘人逺紅雲一片天際笙簫¶
　　　驀山溪(春情/)¶
雄風豪雨時節清明近簾幙起輕寒煖紅爐笑翻灰燼¶
陰藏遲日欲驗幾多長綉工慵圍棊倦香篆頻銷印¶
茂林芳逕綠變紅添潤桃杏意酣酣占前頭一畨花信¶
<pb:KR4j0066_WYG_012-15a>¶
華堂尊酒但作艶陽歌禽聲喜流雲盡明日春逰俊¶
　　　鷓鴣天(長沙餞劉樞密/)¶
浴殿西頭白玉堂湘江東畔碧油幢北辰躔次占星象¶
南斗山川解印章　随歩武借恩光送君先促舍人裝¶
他年真肯傳衣鉢今日先須釂一觴¶
　　　又(春情/)¶
日日青樓醉夢中不知樓外已春濃杏花未遇疎疎雨¶
楊桺初揺短短風　扶画鷁躍花驄湧金門外小橋東¶
<pb:KR4j0066_WYG_012-15b>¶
行行又入笙歌裏人在珠簾第幾重¶
　　　菩薩鬘(舟中/)¶
十年長作江南客檣竿又挂西風席白鳥去邉明楚山¶
無數青　倒冠仍落佩我醉君同醉試問識君不青山¶
與白鷗¶
　　　又(杏花/)¶
東風約略吹羅幕一簷細雨春陰薄試把杏花看溼紅¶
嬌暮寒　佳人雙玉枕烘醉鴛鴦錦折得㝡繁枝暖香¶
<pb:KR4j0066_WYG_012-16a>¶
生翠幃¶
　　　鵲橋仙¶
橫波滴素遥山蹙翠江北江南腸斷不知何處御風来¶
雲霧裏釵橫鬢亂　香羅叠恨鸞牋冩意付與瑶臺女¶
伴醉時言語醒時愁道說與醒時休看¶
　　　又(梅/)¶
吹香成陣飛花如雪不那朝来風雨可憐無處避春寒¶
但玉立仙衣數縷　清愁萬斛柔腸千結醉裏一時分¶
<pb:KR4j0066_WYG_012-16b>¶
付勸君不用嘆飄零待結子成陰歸去¶
　　　西江月(黃陵廟/)¶
滿載一船明月平鋪千里秋江波神畱我看斜陽喚起¶
鱗鱗細浪　明日風囘更好今朝露宿何妨水晶宫裏¶
奏霓裳凖擬岳陽樓上¶
　　　又(洞庭/)¶
問訊湖邉春色重来又是三年東風吹我過湖船楊桺¶
絲絲拂面　世路如今巳慣此心到處悠然寒光亭下¶
<pb:KR4j0066_WYG_012-17a>¶
水連天飛起沙鷗一片¶
　　　又(爲劉樞密太夫人壽/)¶
疇昔通家事契卽今兩鎮交承起居樞密太夫人綠髮¶
斑衣相映　乞得神仙九醖祝敎福禄千春台星直上¶
壽星明長見問䦨鼎盛¶
　　　憶秦娥(雪/)¶
雲垂幕陰風慘淡天花落天花落千林瓊玖滿空鸞鶴¶
　征車渺渺穿華薄路迷迷路增離索增離索楚溪山¶
<pb:KR4j0066_WYG_012-17b>¶
水碧湘樓閣¶
　　　又(梅/)¶
梅花發寒梢挂着瑶臺月瑶臺月和羮心事履霜時節¶
　斷橋流水聲嗚咽行人立馬空愁絶空愁絶爲誰凝¶
佇為誰攀折¶
　　　又(元夕/)¶
元宵節鳳樓相對鼇山結鼇山結香塵随歩栁梢㣲月¶
　多情又見珠簾揭㳺人不放笙歌歇笙歌歇曉煙輕¶
<pb:KR4j0066_WYG_012-18a>¶
散帝城宫闕¶
　　　吳彦髙¶
　　　　名激先朝故臣米元章之壻¶
　　　春從天上来(㑹寧府遇老姬善鼔瑟自言梨園/舊籍)¶
海角飄零嘆漢苑秦宫墜露飛螢夢裏天上金屋銀屏¶
歌吹競舉青冥問當時遺譜有絶藝鼓瑟湘靈促哀彈¶
似林鶯嚦嚦山澑泠泠　梨園太平樂府醉幾度春風¶
鬢變星星舞徹中原塵飛滄海風雪萬里龍庭寫寒笳¶
<pb:KR4j0066_WYG_012-18b>¶
幽怨人憔悴不似丹青酒㣲醒一軒涼月燈火青熒(三/山)¶
(鄭中卿從張貴謨使/北曰聞有歌之者)¶
　　　青衫溼(宴北人張侍御家有感/)¶
南朝千古傷心地還唱後庭花舊時王謝堂前燕子飛¶
入人家　恍然在遇天姿勝雪宫鬢堆鴉江州司馬青¶
衫溼淚同是天涯(右二曲皆精妙悽婉惜無人拈/出今録入選必有能知其味者)¶
　　　楊廷秀¶
　　　　名萬里號誠齋吉州人以道德風節照映一¶
<pb:KR4j0066_WYG_012-19a>¶
　　　　世實為四朝壽俊¶
　　　念奴嬌(上章乞休置戲作小詞自賀/)¶
老夫歸去有三徑足可長拖衫袖一道官銜清徹骨别¶
有監臨主守主守清風監臨明月兼管栽花桺登山臨¶
水作詩三首兩首　休説白日昇天莫誇金印斗大懸¶
雙肘且説廬陵新盛事三箇閒人眉壽揀罷軍貟歸農¶
押録致政誠齋叟只愁醉殺螺江門外私酒(吉有螺/江門)¶
　　　憶秦娥(初春/)¶
<pb:KR4j0066_WYG_012-19b>¶
新春早春前十日春歸了春歸了落梅如雪桃野紅小¶
　老夫不管春催老只圖爛醉花前倒花前倒兒扶歸¶
去醒來窗曉¶
　　　吳大年¶
　　　　名億渡江初人¶
　　　燭影揺紅(元夕/)¶
樓雪初消麗譙吹罷單于晩使君千炬起班春歌吹香¶
風煖十里珠簾盡捲人正在蓬壺閬苑賣薪買酒立馬¶
<pb:KR4j0066_WYG_012-20a>¶
傳觴昇平重見　誰識鼇頭去年曾侍傳柑宴至今衣¶
袖帶天香行處氤氲滿巳是春宵苦短更莫遣歡逰意¶
懶細聽歸路璧月光中玉簫聲逺¶
　　　南鄉子(江上/)¶
江上雪初消暖日晴烟弄桺條認得裙腰芳草綠䰟銷¶
曾折梅花過斷橋　潘鬢為誰凋長恨金閨閉阿嬌遥¶
想晚粧呵手罷夭饒更傍朱唇暖玉簫¶
　　　范至能¶
<pb:KR4j0066_WYG_012-20b>¶
　　　　名成大號石湖居士孝宗朝入參大政詩文¶
　　　　超絶三髙亭記天下之人誦之嘗為蜀帥毎¶
　　　　有篇章即日傳布人以先覩為快¶
　　　眼兒媚(萍鄉道中乍晴卧輿中困甚小憇桺塘/)¶
酣酣日脚紫煙浮妍暖破輕裘困人天色醉人花氣午¶
夢扶頭　春慵恰似春塘水一片縠紋愁溶溶曵曵東¶
風無力欲皺還休¶
　　　一落索(南浦舟中與江西帥漕酌别夜後忽大/雪)¶
<pb:KR4j0066_WYG_012-21a>¶
画㦸錦車皆雅故簫鼓畱連客住南浦春波莫難忘羅¶
韈生塵處　明日船旗應不駐且唱斷腸新句捲盡珠¶
簾雨雪花一夜随人去¶
　　　菩薩鬘(元夕立春/)¶
雪林一夜收寒了東風恰向燈前到今夕是何年新春¶
新月圎　綺叢香霧隔猶記醒狂客畱取縷金幡夜蛾¶
相竝看¶
　　　又(湘東驛/)¶
<pb:KR4j0066_WYG_012-21b>¶
客行忽到湘東驛明朝真是瀟湘客晴碧萬重雲幾時¶
逢故人　江南如塞北别後書難得先自鴈来稀那堪¶
春半時¶
　　　滿江紅(清江風帆甚快作此與客劇飮歌之/)¶
千古東流聲捲地雲濤如屋横浩𣺌檣竿十丈不勝㠶¶
腹夜雨翻江春浦漲船頭鼓急風初熟似當年呼禹亂¶
黄川飛梭速　擊楫誓空驚俗休拊髀都生肉任炎天¶
氷海一杯相屬荻笋蔞芽新入饌鵾絃鳳吹能翻曲笑¶
<pb:KR4j0066_WYG_012-22a>¶
人間何處似尊前添銀燭¶
　　　謁金門(冝春道中野塘春水可喜有懐舊隱/)¶
塘水碧仍帶麴塵顔色泥泥縠紋無氣力東風如愛惜¶
　恰似越来溪側也有一雙鸂鶒只欠栁絲千百尺繫¶
船春弄笛¶
　　　秦樓月(寒食日湖南提舉胡元髙家席上聞琴/)¶
湘江碧故人同作湘中客湘中客東風囘鴈杏花寒食¶
　温温月到藍橋側醒心絃裏春無極春無極明朝殘¶
<pb:KR4j0066_WYG_012-22b>¶
夢馬嘶南陌¶
　　　陸務觀¶
　　　　名㳺號放翁山隂人官至煥章閣待制劉漫¶
　　　　塘云范至能陸務觀以東南文墨之彦至能¶
　　　　爲蜀帥務觀在幕府主賓唱酬短章大篇人¶
　　　　爭傳誦之¶
　　　水龍吟(春日逰摩訶池/)¶
摩訶池上追逰路紅綠參差春晩韶光妍媚海棠如醉¶
<pb:KR4j0066_WYG_012-23a>¶
桃花欲暖挑菜初閒禁烟將近一城絲管看金鞍爭道¶
香車飛葢爭先占新亭館　惆悵年華暗換黯銷䰟雨¶
收雲散鏡奩掩月釵梁拆鳯秦箏斜鴈身在天涯亂山¶
孤壘危樓飛觀歎春来只有楊花和恨向東風滿¶
　　　沁園春(别恨/)¶
一别秦樓轉眼新春又近放燈憶盈盈倩笑纎纎柔握¶
雪香花語玉暖酥凝念逺愁腸傷春病思自怪平生殊¶
未曾君知否漸香消蜀錦淚漬呉綾　難求繫日長繩¶
<pb:KR4j0066_WYG_012-23b>¶
况倦客飄零少舊朋但江郊鴈起漁村笛怨寒缸委燼¶
孤硯生氷水繞山圍烟昏雲慘縱有髙臺常怯登銷魂¶
處是魚箋不到蘭夢無慿¶
　　　月照梨花(閨思/)¶
霽景風軟烟江春漲小閣無人綉簾半上花外姊妹相¶
呼約樗蒲　修蛾忘了章臺様細思一餉感事添惆悵¶
胷酥臂玉消減擬覓雙魚倩傳書¶
　　　又(閨思/)¶
<pb:KR4j0066_WYG_012-24a>¶
悶已縈損那堪多病幾曲屏山伴人晝静梁燕催起猶¶
慵換熏籠　新愁舊恨何時盡漸凋綠鬢小雨知花信¶
芳牋寄與何處綉閣珠櫳桺陰中¶
　　　夜遊宫(記夢/)¶
雪曉鳴笳亂起夢逰處不知何地鐵騎無聲望似水想¶
闗河雁門西青海際　睡覺寒燈裏漏聲斷月斜窗紙¶
自許封矦在萬里有誰知鬢雖殘心未死¶
　　　又(宴席/)¶
<pb:KR4j0066_WYG_012-24b>¶
宴罷珠簾半捲畫簷外蠟香人散翠霧霏霏漏聲斷倚¶
香肩看中庭花影亂　宛是髙唐館寶奩炷麝烟初煖¶
璧月何妨夜夜滿擁芳柔恨今年寒尚淺¶
　　　臨江仙(晩春/)¶
鳩雨催成新綠燕泥收盡殘紅春光還與美人同論心¶
空眷眷分袂却匆匆　只道真情易寫那知怨句難工¶
水流雲散各西東半廊花院月一㡌栁橋風¶
　　　釵頭鳳(閨詞/)¶
<pb:KR4j0066_WYG_012-25a>¶
紅酥手黄縢酒滿城春色宫墻栁東風惡歡情薄一懐¶
愁緒幾年離索錯錯錯　春如舊人空痩淚痕紅浥鮫¶
綃透桃花落閒池閣山盟雖在錦書難托莫莫莫¶
　　　浪淘沙(别恨/)¶
緑樹暗長亭幾把離尊陽闗常恨不堪聞何况今朝秋¶
色裏身是行人　清涙浥羅巾各自消䰟一江離恨恰¶
平分安得千尋橫鐵鎖截斷江津¶
　　　南鄉子(賦歸/)¶
<pb:KR4j0066_WYG_012-25b>¶
歸夢寄呉檣水驛江程去路長想見芳洲初繫纜斜陽¶
烟樹參差認武昌　愁鬢㸃新霜曾是朝衣染御香重¶
到故鄉交舊少凄凉却恐他鄉勝故鄉¶
　　　感皇恩(感懐/)¶
小閣倚秋空下臨江渚漠漠孤雲未成雨數聲新鴈囘¶
首杜陵何處壯心空萬里人誰許　黄閣紫樞築壇開¶
府莫怕功名欠人做如今熟計只有故鄉歸路石帆山¶
脚下菱三畝¶
<pb:KR4j0066_WYG_012-26a>¶
　　　好事近(東歸書事/)¶
嵗晩喜東歸掃盡市朝陳迹揀得亂山環處釣一潭澄¶
碧　賣魚沽酒醉還醒心事付橫笛家在萬重雲外有¶
沙鷗相識¶
　　　蝶戀花(寒食/)¶
陌上簫聲寒食近雨過園林花氣浮芳潤千里斜陽鍾¶
欲暝慿髙望斷南樓信　海角天涯行略盡三十年間¶
無處無遺恨天若有情終欲問忍敎霜㸃相思鬢¶
<pb:KR4j0066_WYG_012-26b>¶
　　　又(懐别/)¶
水漾萍根風巻絮倩笑嬌顰忍記逢迎處只有夢䰟能¶
再遇堪嗟夢不由人做　夢若由人何處去短㡌輕衫¶
夜夜眉州路不怕銀缸深繡户只愁風斷青衣渡¶
　　　朝中措(閨情/)¶
怕歌愁舞懶逢迎粧晚托春酲總是向人深處當時枉¶
道無情　闗心近日啼紅宻訴剪綠深盟杏館花陰恨¶
淺畫堂銀燭嫌明¶
<pb:KR4j0066_WYG_012-27a>¶
　　　鵲橋仙(感舊/)¶
華燈縱博雕鞍馳射誰記當年豪舉酒徒一一取封侯¶
獨去作江邉漁父　輕舟八尺低篷三扇占斷蘋洲烟¶
雨鏡湖元自屬閒人又何必君恩賜與¶
　　　破陣子(省華/)¶
仕至千鍾良易年過七十常稀眼底榮華元是夢身後¶
聲名不自知營營端為誰　幸有旗亭沽酒何妨繭紙¶
題詩幽谷雲蘿朝采藥靜院軒窗夕對棊不歸真箇癡¶
<pb:KR4j0066_WYG_012-27b>¶
　　　玉胡蝶(王忠州家席上/)¶
倦客平生行處墜鞭京洛解佩瀟湘此夕何年初賦宋¶
玉髙唐綉簾開香塵乍起蓮歩穩銀燭分行暗端相燕¶
羞鶯妬蝶遶蜂忙　難忘芳樽頻勸峭寒新退玉漏猶¶
長幾許幽情只愁歌罷月侵廊欲歸時司空笑問微近¶
處丞相嗔狂斷人腸假饒相送上馬何妨¶
　　　如夢令(閨思/)¶
獨倚博山峰小翠霧滿身飛繞只恐學行雲去作陽臺¶
<pb:KR4j0066_WYG_012-28a>¶
春曉春曉春曉滿院緑楊芳草¶
　　　真珠簾(羇逰有感/)¶
水村山館參差路感羇逰正似殘春風絮掠地復穿簾¶
必竟歸何處鏡裏新霜空自閔問幾時鸞臺鼇署遲暮¶
謾慿髙竚立書空獨語　自昔儒冠多誤悔當年早不¶
抽身歸去醉下白蘋洲看夕陽鷗鷺蓴菜鱸魚都弃了¶
只換得青衫塵土休顧早扁舟江上一蓑烟雨¶
　¶
<pb:KR4j0066_WYG_012-28b>¶
　¶
　¶
　¶
　¶
　¶
　¶
　¶
　花菴詞選續集巻二¶
