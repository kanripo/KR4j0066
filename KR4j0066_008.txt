# -*- mode: mandoku-view; -*-
#+TITLE: 花菴詞選
#+DATE: 2015-08-25 00:49:35.230515
#+PROPERTY: ID KR4j0066
#+PROPERTY: BASEEDITION SBCK
#+PROPERTY: JUAN 卷八
<pb:KR4j0066_WYG_008-1a>¶
欽定四庫全書¶
　花菴詞選巻八　　　　　　宋　黄昇　撰¶
　　宋詞¶
　　　魯逸仲¶
　　　　詞意婉麗佀万俟雅言¶
　　　南浦(旅懷/)¶
風悲畫角聽單于三弄落譙門投宿駸駸征騎飛雪滿¶
孤村酒市漸閒燈火正敲窓亂葉舞紛紛送數聲驚鴈¶
<pb:KR4j0066_WYG_008-1b>¶
下離烟水嘹唳度寒雲　好在半朧溪月到如今無處¶
不銷魂故國梅花歸夢愁損綠羅裙為問暗香閒艶也¶
相思萬㸃付啼㾗算翠屏應是兩眉餘恨倚黄昏¶
　　　水龍吟(梅花/)¶
歲窮風雪飄零望迷萬里雲垂凍紅綃碎翦凝酥繁綴¶
烟深霜重疎影沈波暗香和月横斜浮動悵別來欲把¶
芳菲寄逺還羌管吹三弄　寂寞玉人睡起涴殘粧不¶
勝嬌鳯盈盈山館紛紛江路相思誰共才與風流賦稱¶
<pb:KR4j0066_WYG_008-2a>¶
清艶多情唯宋算襄王枉被棃花瘦損又成春夢¶
　　　惜餘春慢(情景/)¶
弄月餘花團風輕絮露濕池塘春草鶯鶯戀友燕燕將¶
雛惆悵睡殘清曉還似初相見時携手旗亭酒香梅小¶
向登臨長是傷春滋味泪彈多少　因甚却輕許風流¶
終非長久又說分飛煩惱羅衣瘦損綉被香消那更亂¶
紅如掃門外無窮路岐天若有情和天須老念髙唐歸¶
夢凄凉何處水流雲遶¶
<pb:KR4j0066_WYG_008-2b>¶
　　　劉偉明¶
　　　　名弇號龍雲先生¶
　　　洞仙歌(別恨/)¶
凄凉楚弄行客腸應斷濤捲秋容暗淮甸去年時正是¶
今日孤舟烟浪裏身與江雲共逺　別來單枕夢幾過¶
滄洲皓月而今為誰滿薄倖苦無端誤却嬋娟有人在¶
玉樓天半最不慣西風破㠶來甚時節收拾望中心眼¶
　　　宋退翁¶
<pb:KR4j0066_WYG_008-3a>¶
　　　　名齊愈宣和間為太學官¶
　　　眼兒媚(固陵召對曰卿文章新奇可作梅詞進/呈須是不經人道語齊愈立進此詞時)¶
　　　　　　(天語稱善次日諭近臣曰宋齊愈梅詞/非惟不經人道又且自開花說主結子)¶
　　　　　　(黄熟并天色言/之可謂盡之矣)¶
霏霏疎影轉征鴻人語暗香中小橋斜渡曲屏深院水¶
月濛濛　人閒不是藏春處玉笛曉霜空江南處處黄¶
垂密雨綠漲薫風¶
　　　唐子西¶
<pb:KR4j0066_WYG_008-3b>¶
　　　　名庚眉山人累為學官張天覺拜相擢京畿¶
　　　　提舉常平後坐貶惠州有詩文十巻行于世¶
　　　訴衷情(旅愁/)¶
平生不會歛眉頭諸事等閒休元來却到愁處須着與¶
他愁　殘照外大江流去悠悠風悲蘭杜烟淡滄浪何¶
處扁舟¶
　　　何晉之¶
　　　　名大圭¶
<pb:KR4j0066_WYG_008-4a>¶
　　　小重山(惜别/)¶
綠樹鶯啼春正濃釵頭青杏小綠成叢玉船風動酒鱗¶
紅歌聲咽相見幾時重　車馬去匆匆路隨芳草逺恨¶
無窮相思只在夢魂中今宵月偏照小樓東¶
　　　陸敦信¶
　　　感皇恩(旅思/)¶
殘角兩三聲催登古道逺水長山又重到水聲山色看¶
盡輪蹄昏曉風頭日脚下人空老　匹馬舊時西征談¶
<pb:KR4j0066_WYG_008-4b>¶
笑緑鬢朱顏正年少旗亭斗酒任是十千傾倒而今酒¶
興減詩情少¶
　　　趙循道¶
　　　　名企¶
　　　感皇恩(入京/)¶
騎馬踏紅塵長安重到人面依前似花好舊歡才展又¶
被新愁分了未成雲雨夢巫山曉　千里斷腸關山古¶
道囘首髙城似天杳滿懷離恨付與落花啼鳥故人何¶
<pb:KR4j0066_WYG_008-5a>¶
處也青春老¶
　　　何子初¶
　　　　名籕¶
　　　宴清都(春詞/)¶
細草沿堦軟遲日薄蕙風輕靄微暖春工靳惜桃紅尚¶
小柳芽猶短羅幃綉幕髙捲又早是歌慵笑懶凭畫樓¶
那更天逺山逺水逺人逺　堪歎傅粉疎狂竊香俊雅¶
無計拘管青絲絆馬紅巾寄羽甚時迷戀無言泪珠零¶
<pb:KR4j0066_WYG_008-5b>¶
亂翠袖滴重重漬徧故要知別後思量歸時覷見¶
　　　向伯恭¶
　　　　名子諲自號薌林居士¶
　　　鷓鴣天(上元有懷京師/)¶
紫禁烟花一萬重鼇山宮闕隱晴空玉皇端拱彤雲上¶
人物嬉游陸海中　星轉斗駕囘龍五侯池館醉春風¶
而今白髪三千丈愁對寒燈數㸃紅¶
　　　阮郎歸(乙卯番陽道中/)¶
<pb:KR4j0066_WYG_008-6a>¶
江南江北雪漫漫遙思易水寒同雲深處是三關斷腸¶
山又山　天可老海能翻消除此恨難頻聞遣使報平¶
安幾時鸞輅還(報一本/作問)¶
　　　清平樂(詠木犀贈韓叔夏/)¶
吳頭楚尾踏破芒鞋底散入千巖秋色裏不奈惱人風¶
味　如今老我薌林世間百不關心獨喜愛香韓壽能¶
來同醉花陰¶
　　　韓叔夏¶
<pb:KR4j0066_WYG_008-6b>¶
　　　　名璜¶
　　　清平樂(同向伯恭賦木犀/)¶
秋光如水釀作鵝黄蟻散入千岩佳樹裏惟許修門人¶
醉　輕鈿重上風鬟不禁月冷霜寒步障深沈歸去依¶
然愁滿江山¶
　　　沈㑹宗¶
　　　小沖山(初夏/)¶
花過園林清蔭濃琅玕新脫笋綠成叢語聲只在小樓¶
<pb:KR4j0066_WYG_008-7a>¶
東閒欹枕敵面芰荷風　長日敞簾櫳輕塵飛不到畫¶
堂空一尊今夜與誰同人如玉相對月明中¶
　　　菩薩鬘(初夏/)¶
落花迤&KR0404;層陰少青梅競弄枝頭小江色雨和烟行人¶
江那邊　好花都過了滿地空芳草落日醉醒間一春¶
無此寒¶
　　　驀山溪(惜別/)¶
想伊不住船在藍橋路别語未甘聽更忍問而今是去¶
<pb:KR4j0066_WYG_008-7b>¶
門前楊栁幾日轉西風將行色欲留心忽忽城頭鼓¶
一畨幽會只覺添愁緒解后却相逢又還有此時歡否¶
臨岐把酒莫惜十分斟尊前月月中人明夜知何處¶
　　　天仙子(幽居/)¶
景物因人成勝槩滿目更無塵可礙等閒簾幕小䦨干¶
衣未解心先快明月清風如有待　誰信門前車馬隘¶
別是人間閒世界坐中無物不清凉山一帶水一𣲖流¶
水白雲長自在¶
<pb:KR4j0066_WYG_008-8a>¶
　　　陳子髙¶
　　　　名克天台人呂安老帥建康辟為參議有赤¶
　　　　城詞一巻¶
　　　菩薩鬘(春/)¶
赤䦨橋盡香街直籠街細栁嬌無力金碧上晴空花晴¶
簾影紅　黄衫飛白馬日日青樓下醉眼不逢人午香¶
吹暗塵¶
　　　又(春詞/)¶
<pb:KR4j0066_WYG_008-8b>¶
綠蕪牆遶青苔院中庭日淡芭蕉巻胡蝶上堦飛風簾¶
自在垂　玉鈎雙語燕寶甃楊花轉幾處簸錢聲綠窓¶
春夢輕¶
　　　又(清明/)¶
池塘淡淡浮鸂&KR0515;杏花吹盡垂楊碧天氣度清明小園¶
新雨晴　綠窓描綉罷笑語荼&KR1048;下圍坐賭青梅困從¶
雙臉來¶
　　　謁金門(春曉/)¶
<pb:KR4j0066_WYG_008-9a>¶
愁脉脉目斷江南江北烟樹重重芳信隔小樓山幾尺¶
　細草孤雲斜日一向弄晴天色簾外落花飛不得東¶
風無氣力¶
　　　又(春晚/)¶
花滿院飛去飛來雙燕紅雨入簾寒不巻曉屏山六扇¶
　翠袖玉笙悽斷脉脉兩蛾愁淺消息不知郎近逺一¶
春長夢見¶
　　　又(寒食/)¶
<pb:KR4j0066_WYG_008-9b>¶
栁絲碧栁下人家寒食鶯語匆匆花寂寂玉堦春蘚溼¶
　閒凭熏籠無力心事有誰知得檀炷繞窓燈背壁畫¶
簷殘雨滴¶
　　　臨江仙(有感/)¶
四海十年兵不解征塵直到江城歲華銷盡客心驚疎¶
髯渾似雪衰涕欲生氷　送老虀鹽何處是我緣應在¶
吳興故人相望若為情别愁深夜雨孤影小窓燈¶
　　　山花子(佳人/)¶
<pb:KR4j0066_WYG_008-10a>¶
鬆慢梳頭淺畫眉亂鶯殘夢起多時不道小庭花露濕¶
翦荼&KR1048;　簾額好風低燕子窓油晴日打蜂兒翠袖粉¶
牋閒弄筆寫新詩¶
　　　浣溪沙(佳人/)¶
淺畫香膏拂紫綿牡丹花重翠雲偏手挼梅子竝郎肩¶
　病起心情終是怯困來模樣不禁憐旋移針線小姑¶
前¶
　　　又(夜景/)¶
<pb:KR4j0066_WYG_008-10b>¶
短燭熒熒照碧窓重重簾幕護梨霜幽歡不怕夜偏長¶
　羅襪鈿筝紅粉醉曲屏深幔綠橙香征鴻雖逺斷人¶
腸¶
　　　鷓鴣天(憶舊/)¶
小市橋彎更向東便門長記舊相逢踏青㑹散秋千下¶
鬢影衣香怯晚風　悲往事向孤鴻斷腸腸斷舊情濃¶
梨花院落黄茅店綉被春寒此夜同¶
　　　豆葉黄(初夏/)¶
<pb:KR4j0066_WYG_008-11a>¶
粉牆丹柱栁陰中簾幙輕明花影重午醉醒來一面風¶
綠蔥蔥幾顆櫻桃葉底紅¶
　　　又(新晴/)¶
樹頭初日鵓鴣鳴野店山橋新雨晴短褐無泥竹杖輕¶
水泠泠梅片飛時春草青¶
　　　張敏叔¶
　　　選冠子(詠栁/)　(一名蘇武慢/)¶
漱水挼藍遙堤影翠半雨半烟橋畔鳴禽弄舌夢草縈¶
<pb:KR4j0066_WYG_008-11b>¶
心偏稱謝家池館紅粉牆頭步搖金縷纎柔舞腰低軟¶
被和風搭在䦨干終日畫簾髙巻　春易老細葉舒眉¶
輕花吐絮漸覺綠陰成幔章臺繫馬灞水維舟誰念鳯¶
城人逺惆悵故國陽關盃酒飄零惹人腸斷恨青青客¶
舎江頭風笛亂雲空晚¶
　　　曹元寵¶
　　　　名組工謔詞有寵於徽宗任睿思殿待制¶
　　　鷓鴣天¶
<pb:KR4j0066_WYG_008-12a>¶
輦路薫風起綠槐都人凝望滿天街雲韶杳杳鳴鞘¶
肅芝葢亭亭障扇開　微雨過絶纎埃内家車子走晴¶
雷千門不敢垂簾看總上銀鈎等駕來¶
　　　阮郎歸(春夢/)¶
簷頭風珮響丁東簾疎燭影紅秋千人散月溶溶樓臺¶
花氣中　春酒醒夜寒濃蘭衾誰與同只愁夢短不相¶
逢覺來羅帳空¶
　　　青玉案(旅情/)¶
<pb:KR4j0066_WYG_008-12b>¶
碧山錦樹明秋霽路轉陵疑無地忽有人家臨曲水竹¶
離茅舍酒旗沙岸一簇漁樵市　凄凉只恐鄉心起鳯¶
樓逺囘頭謾凝睇何處今宵孤館裏一聲征鴈半窓殘¶
月總是離人泪¶
　　　又(旅情/)¶
田園有計歸須早在家縱貧亦好南去北來何日了光¶
陰送盡可憐青鬢暗逐流年老　寂寥孤館殘燈照正¶
鄉思驚時夢初覺落月蒼蒼關河曉一聲雞唱馬嘶人¶
<pb:KR4j0066_WYG_008-13a>¶
起又上長安道¶
　　　如夢令(春情/)¶
門外綠陰千頃兩兩黄鸝相應睡起不勝情行到碧梧¶
金井人静人静風動一庭花影¶
　　　驀山溪(梅/)¶
洗粧真態不假鈆華御竹外一枝斜想佳人天寒日暮¶
黄昏小院無處着清香風細細雪垂垂何況江頭路¶
月邊疎影夢到銷魂處結子欲黄時又須作廉纎微雨¶
<pb:KR4j0066_WYG_008-13b>¶
孤芳一世供斷有情愁消瘦損東陽也試問花知否¶
　　　好事近(梅花/)¶
茆舎竹籬邊雀噪晩枝時節一陣暗香飄處巳不勝愁¶
絶　江南得地故先開不待有飛雪腸斷幾囘山路恨¶
無人攀折¶
　　　憶少年(春恨/)¶
年時酒伴年時去處年時春色清明又近也却天涯為¶
客　念過眼光陰難再得想前歡盡成陳迹登臨恨無¶
<pb:KR4j0066_WYG_008-14a>¶
語把䦨干暗拍¶
　　　徐幹臣¶
　　　　名伸三衢人有青山樂府一巻行于世然多¶
　　　　雜調詞惟此一曲天下稱之¶
　　　二郎神(春詞/)¶
悶來彈鵲又攪碎一簾花影謾試着春衫還思纎手熏¶
徹金猊燼冷動是愁端如何向但怪得新來多病嗟舊¶
日沈腰如今潘鬢怎堪臨鏡　重省别時泪溼羅衣猶¶
<pb:KR4j0066_WYG_008-14b>¶
凝料為我厭厭日髙慵起長托春酲未醒鴈足不來馬¶
蹄難去門掩一庭芳景空佇立盡日䦨干倚遍晝長人¶
静¶
　　　李玉¶
　　　賀新郎(春情/)¶
篆縷銷金鼎醉沈沈庭陰轉午畫堂人静芳草王孫知¶
何處惟有楊花糝徑漸玉枕騰騰春醒簾外殘紅春已¶
透鎮無聊殢酒厭厭病雲鬢亂未忺整　江南舊事休¶
<pb:KR4j0066_WYG_008-15a>¶
重省遍天涯尋消問息斷鴻難倩月滿西樓慿䦨久依¶
舊歸期未定又只恐缾沈金井嘶騎不來銀燭暗枉敎¶
人立盡梧桐影誰伴我對鸞鏡(李君之詞雖不多見然/風流醖藉盡此篇矣)¶
　　　王昴¶
　　　　嘉王榜狀元及第¶
　　　好事近(催粧詞/)¶
喜氣擁朱門光動綺羅香陌行到紫薇花下悟身非凡¶
客　不須脂粉涴天真嫌怕太紅白留取黛眉淺處畫¶
<pb:KR4j0066_WYG_008-15b>¶
章臺春色¶
　¶
　¶
　¶
　¶
　¶
　¶
　花菴詞選巻八¶
