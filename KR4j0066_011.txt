# -*- mode: mandoku-view; -*-
#+TITLE: 花菴詞選
#+DATE: 2015-08-25 00:49:35.285642
#+PROPERTY: ID KR4j0066
#+PROPERTY: BASEEDITION SBCK
#+PROPERTY: JUAN 續集卷一
<pb:KR4j0066_WYG_011-1a>¶
欽定四庫全書¶
　花菴詞選續集巻一　　　　宋　黄昇　撰¶
　　宋詞¶
　　　康伯可¶
　　　　名與之號順庵渡江初有聲樂府受知秦申¶
　　　　王王薦於太上皇帝以文詞待詔金馬門凡¶
　　　　中興粉飾治具及慈寧歸養兩宫歡集必假¶
　　　　伯可之歌詠故應制之詞為多書市刋本皆¶
<pb:KR4j0066_WYG_011-1b>¶
　　　　假托其名今得官本乃其壻趙善貢及其友¶
　　　　陶安世所校定篇篇精妙汝陰王性之一代¶
　　　　名士嘗稱伯可樂章非近代所及今有晏叔¶
　　　　原亦不得獨擅葢知言云¶
　　　瑞鶴仙(上元應制/)¶
瑞煙浮禁苑正綘闕春囘新正方半氷輪桂華滿溢花¶
衢歌市芙蓉開遍龍樓兩觀見銀燭星毬有爛捲珠簾¶
盡日笙歌盛集寶釵金釧　堪羡綺羅叢裏蘭麝香中¶
<pb:KR4j0066_WYG_011-2a>¶
正冝遊翫風柔夜暖花影亂笑聲喧閙蛾兒滿路成團¶
打塊簇着冠兒鬬轉喜皇都舊曰風光太平再見(按此/詞進)¶
(入太上皇帝極稱賞風柔夜/煖以下至於末章賜金甚厚)¶
　　　瑞鶴仙(别恨/)¶
薄寒羅袖怯敎小玉添香被翻宫襭蘭缸半明滅聽幾¶
聲歸雁一簾㣲月情波恨葉索新詞猶自怨别夢囘時¶
雪暖酥凝掠鬢寶鴛釵折　凄切紋窗描綉舊譜尋棊¶
變成虚設同心對結重来是甚時節悵姑蘇臺上征㠶¶
<pb:KR4j0066_WYG_011-2b>¶
何許隠隠遥山萬疊袖紅綃獨立無言偷彈淚血¶
　　　漢宫春(慈寧殿元夕被㫖作/)¶
雲海沉沉峭寒收建章雪殘鳷鵲蕐燈照夜萬井禁城¶
行樂春随鬢影映參差桺絲梅萼丹禁杳鼇峰對聳三¶
山上通寥廓　春衫綉羅香薄歩金蓮影下三千綽約¶
氷輪桂滿皓色冷浸樓閣霓裳帝樂奏昇平天風吹落¶
畱鳳輦通宵宴賞莫放漏聲閒却¶
　　　喜遷鶯(丞相生日/)¶
<pb:KR4j0066_WYG_011-3a>¶
臘殘春早正簾幕護寒樓臺清曉寶運當千佳辰餘五¶
嵩岳誕生元老帝遣阜安宗社人仰雍容廊廟盡總道¶
是文章孔孟勲庸周召　師表方眷遇魚水君臣湏信¶
從来少玉帶金魚朱顔緑鬢占斷世間榮耀篆刻鼎彞¶
将遍整頓乾坤都了願嵗嵗見桺梢青淺梅英紅小(此/詞)¶
(雖佳惜皆媚竈之/語葢爲檜相作耳)¶
　　　又(秋夜聞鴈/)¶
秋寒初勁看雲路鴈来碧天如鏡湘浦煙深衡陽沙遶¶
<pb:KR4j0066_WYG_011-3b>¶
風外㡬行斜陣囘首塞門何處故國闗河重省漢使老¶
認上林欲下裵&KR0966;清影　江南煙水暝聲過小樓燭暗¶
金猊冷送目鳴琴裁詩挑錦此恨此情無盡夢想洞庭¶
飛下㪚入雲濤千頃過盡也奈杜陵人逺玉關無信¶
　　　醜奴兒令(促養直赴雪夜溪堂之約/)¶
馮夷翦碎澄溪練飛下同雲著地無痕桺絮梅花處處¶
春　山陰此夜明如晝月滿前村莫掩溪門恐有扁舟¶
乗興人¶
<pb:KR4j0066_WYG_011-4a>¶
　　　又(自嶺表還臨安作/)¶
紅樓紫陌青春路桺色皇州月澹煙柔褭褭亭亭不自¶
由　舊時扶上雕鞍處此地重遊總是新愁桺自輕盈¶
水自流¶
　　　訴衷情令(登欝孤臺與施德初同讀坡詩作/)¶
欝孤臺上立多時煙晚暮雲低山川城郭良是囘首昔¶
人非　今古事秪堪悲此心知一樽芳酒慷慨悲歌月¶
墮人歸¶
<pb:KR4j0066_WYG_011-4b>¶
　　　又(長安懐古/)¶
阿房廢址漢荒丘狐兔又羣遊豪蕐盡成春夢畱下古¶
今愁　君莫上古原頭淚難收夕陽西下塞鴈南飛渭¶
水東流¶
　　　菩薩鬘令(長安懐古/)¶
秦時宫殿咸陽裏千門萬戸連雲起複道亘西東不禁¶
三月風　漢唐乗王氣萬嵗千秋計畢竟是荒丘荆榛¶
滿地愁¶
<pb:KR4j0066_WYG_011-5a>¶
　　　又(金陵懷古/)¶
龍蟠虎踞金陵郡古来六代豪蕐盛縹鳳不来遊臺空¶
江自流　下臨全楚地包舉中原勢可惜草連天晴郊¶
狐兔眠¶
　　　感皇恩(幽居/)¶
一雨一畨涼江南秋興門掩蒼苔鏁寒徑紅塵不到盡¶
日鳥啼人靜綠荷風已過揺香柄　澹陰未解園林清¶
潤一片飛花墮紅影殘書讀盡袖手髙吟清詠任從車¶
<pb:KR4j0066_WYG_011-5b>¶
馬客勞方寸¶
　　　洞仙歌令(荷花/)¶
若耶溪路别岸花無數欲歛嬌紅向人語與緑荷相倚¶
恨囘首西風波淼淼三十六陂煙雨　新粧明照水汀¶
渚生香不嫁東風被誰誤遣踟蹰騷客意千里緜緜仙¶
浪逺何處凌波微歩想南浦潮生畫橈歸正月曉風清¶
斷腸凝佇¶
　　　賣花聲(閨思/)¶
<pb:KR4j0066_WYG_011-6a>¶
蹙損逺山眉幽怨誰知羅衾滴盡淚胭脂夜過春寒愁¶
未起門外鵶啼　惆悵阻佳期人在天涯東風頻動小¶
桃枝正是銷魂時候也撩亂花飛¶
　　　又(閨思/)¶
愁撚斷釵金逺信沉沉秦箏調怨不成音郎馬不知何¶
處也樓外春深　好夢已難尋夜夜餘衾目窮千里正¶
傷心記得當年郎去路綠樹陰陰¶
　　　江城子(越臺春遊作/)¶
<pb:KR4j0066_WYG_011-6b>¶
南溪二月雨初晴四郊明暖風輕一雨一風鋪地落紅¶
英枝上流鶯啼勸我春欲去且畱春　登臨行樂慰閒¶
情過長亭暮潮平四面青蕪中是越王城信馬行吟歸¶
路晚山簇簇桺陰陰¶
　　　風入松(春晚/)¶
一宵風雨送春歸綠暗紅稀畫樓整日無人到與誰同¶
撚花枝門外薔薇開也枝頭梅子酸時　玉人應是數¶
歸期翠歛愁眉塞鴻不到雙魚逺嘆樓前流水難西新¶
<pb:KR4j0066_WYG_011-7a>¶
恨欲題紅葉東風滿院花飛¶
　　　又(閨思/)¶
碧苔滿地襯殘紅綠樹陰濃曉鶯啼破眉心事舊愁新¶
恨重重翠黛不忺重掃佳時毎恨難同　花開花謝任¶
東風此恨無窮夢魂擬逐楊花去殢人休下簾櫳要見¶
只憑清夢幾時真箇相逢¶
　　　謁金門(暮春/)¶
春又晚風勁落紅如剪睡起綉床飛絮滿日長門半掩¶
<pb:KR4j0066_WYG_011-7b>¶
　不管離腸欲斷聼畫梁間雙燕試上小樓還不見樓¶
前芳草逺¶
　　　長相思(遊西湖/)¶
南髙峰北髙峰一片湖光煙靄中春来愁殺儂　郎意¶
濃妾意濃油壁車輕郎馬驄相逢九里松¶
　　　應天長(閨思/)¶
管絃綉陌燈火畫橋塵香舊時歸路腸斷蕭娘舊曰風¶
簾映朱户鶯能舞花解語念後約頓成輕負緩雕轡獨¶
<pb:KR4j0066_WYG_011-8a>¶
自歸来凭欄情緒　楚岫在何處香夢悠悠花月更誰¶
主惆悵後期空有鱗鴻寄紈素枕前淚窗外雨翠幕冷¶
夜涼虚度未應信此度相思寸腸千縷¶
　　　玉樓春令¶
青牋後約無憑據誤我碧桃花下語誰將消息問劉郎¶
悵望玉溪溪上路　春来無限傷情緒擬欲題紅都寄¶
與東風吹落一庭花手把新愁無寫處¶
　　　憶秦娥(春思/)¶
<pb:KR4j0066_WYG_011-8b>¶
春寂寞長安古道東風惡東風惡胭脂滿地杏花零落¶
　臂銷不奈黄金約天寒尚怯春衫薄春衫薄不禁珠¶
淚爲君彈却¶
　　　陳去非¶
　　　　名與義自號簡齋居士以詩文被簡注於髙¶
　　　　宗皇帝入參大政有無住詞一巻詞雖不多¶
　　　　語意超絶識者謂其可摩坡仙之壘也¶
　　　臨江仙(夜登小閣憶呉中舊遊/)¶
<pb:KR4j0066_WYG_011-9a>¶
憶昔午橋橋上飲坐中多是豪英長溝流月去無聲杏¶
花踈影裏吹笛到天明　二十餘年成一夢此身雖在¶
堪驚閒登小閣看新晴古今多少事漁唱起三更¶
　　　又(端午/)¶
髙詠楚詞酬午日天涯節序匆匆橊花不似舞裙紅無¶
人知此意歌罷滿簾風　萬事一身傷老矣戎葵凝笑¶
墻東酒杯深淺去年同試澆橋下水今夕到湘中¶
　　　虞美人(邢子友㑹上/)¶
<pb:KR4j0066_WYG_011-9b>¶
超然堂上閒賔主不受人間暑氷盤圍坐此間無却有¶
一瓶和露玉芙蕖　亭亭風骨涼生牖更盡尊中酒酒¶
䦨踏月轉城西照見幅巾藜杖帶香歸¶
　　　又(祖席醉中/)¶
張帆欲去仍搔首更醉君家酒吟詩日日待春風及至¶
桃花開後却匆匆　歌聲頻爲行人咽記着樽前雪明¶
朝酒醒大江流滿載一船離恨向衡州¶
　　　漁家傲(福建道中/)¶
<pb:KR4j0066_WYG_011-10a>¶
今日山頭雲欲舉青蛟素鳯移時舞行到石橋聞細雨¶
聽還住風吹却過溪西去　我欲尋詩寛久旅桃花落¶
盡春無數𣺌𣺌籃輿穿翠楚悠然處髙林忽送黃鸝語¶
　　　菩薩鬘(荷花/)¶
南軒面對芙蓉浦冝風冝月還冝雨紅少綠多時簾前¶
光景奇　繩床烏木几盡日繁香裏睡起一篇新與花¶
爲主人¶
　　　南歌子(塔院僧閣/)¶
<pb:KR4j0066_WYG_011-10b>¶
矯矯千年鶴茫茫萬里風欄干三面看秋空背揷浮屠¶
千尺冷煙中　林塢村村暗溪流處處通此間何似玉¶
霄峰遥望蓬莱依約晚雲東¶
　　　李漢老¶
　　　　名邴號雲龕居士其伯父昭玘字成季元祐¶
　　　　名士漢老才學世其家者也建炎二年入翰¶
　　　　林從駕南渡¶
　　　漢宫春(梅花/)¶
<pb:KR4j0066_WYG_011-11a>¶
瀟洒江梅向竹梢疎處橫兩三枝東君也不愛惜雪壓¶
霜欺無情燕子怕春寒輕失花期帷是有南来塞鴈年¶
年長見開時　清淺小溪如練問玉堂何似茅舍疎籬¶
傷心故人去後冷落新詩微雲淡月對孤芳分付它誰¶
空自倚清香未減風流不在人知¶
　　　洞仙歌(桺花/)¶
一團嬌軟是將春揉做撩亂隨風到何處自長亭人去¶
後烟草萋迷歸未定裝㸃離愁無數　飄揚無箇事剛¶
<pb:KR4j0066_WYG_011-11b>¶
被縈牽長是黃昏怕㣲雨記那囘深院靜簾幕低垂花¶
陰下霎時畱住又只恐伊家忒疎狂更驀地和春帶將¶
歸去¶
　　　小沖山(立春/)¶
誰勸東風臘裏来不知天待雪惱江梅東郊寒色尚徘¶
徊雙綵燕飛𠊓鬢雲堆　玉冷曉粧臺冝春金縷字拂¶
香腮紅羅先綉踏青鞋春猶淺花信更須催¶
　　　木蘭花(美人書字/)¶
<pb:KR4j0066_WYG_011-12a>¶
沉吟不語晴窗畔小字銀鈎題欲遍雲情散亂未成篇¶
花骨欹斜終帶軟　重重説盡情和怨珍重提携常在¶
眼暫時得近玉尖纖翻羡縷金紅象管¶
　　　清平樂(閨情/)¶
露花煙栁春思濃如酒幾陣狂風新雨後滿地落紅鋪¶
綉　風流何處疎狂厭厭恨結柔腸又是危䦨獨倚一¶
川煙草斜陽¶
　　　葉少藴¶
<pb:KR4j0066_WYG_011-12b>¶
　　　　名夢得自號石林居士妙齡秀發有文章盛¶
　　　　名早受知於蔡元長建炎初召爲戸侍入翰¶
　　　　苑恭大政以節度使致仕¶
　　　賀新郎(春晚/)¶
睡起流鶯語掩蒼苔房櫳向曉亂紅無數飛盡殘花無¶
人見惟有垂楊自舞漸暖靄初囘輕暑寶扇重尋明月¶
影暗塵侵尚有乗鸞女驚舊恨鎮如許　江南夢斷蘅¶
臯渚浪黏天蒲萄漲綠半空煙雨無限樓前滄波意誰¶
<pb:KR4j0066_WYG_011-13a>¶
采蘋花寄取但悵望蘭舟容與萬里雲帆何日到送孤¶
鴻目斷千山阻誰爲我唱金縷¶
　　　江神子(湘靈鼓瑟/)¶
銀濤無際捲蓬瀛落霞明暮雲平遥見青鸞紫鳯下層¶
城二十五絃彈不盡空感慨有餘情　蒼梧雲水斷歸¶
程巻霓旌為誰迎空有千行流淚寄幽貞舞罷魚龍雲¶
海冷千古恨入江聲¶
　　　浣溪沙(重陽前一日/)¶
<pb:KR4j0066_WYG_011-13b>¶
小雨初囘昨夜涼繞籬新菊巳催黃碧雲無際巻蒼茫¶
　千里斷鴻供逺目十年芳草掛愁腸緩歌聊與送清¶
觴¶
　　　念奴嬌(中秋燕客/)¶
洞庭波冷望氷輪初轉滄海沉沉萬頃孤光雲陣巻長¶
笛吹破層陰洶湧三江銀濤無際遥帶五湖深酒䦨歌¶
罷至今鼉怒龍吟　囘首江海平生漂流容易散佳㑹¶
難尋縹緲髙城風露爽獨倚危檻重臨醉倒清樽嫦娥¶
<pb:KR4j0066_WYG_011-14a>¶
應笑猶有向来心廣寒宫殿爲余聊借瓊林¶
　　　虞美人(雨後置酒林檎花下/)¶
落花已作風前舞又送黃昏雨曉来庭院半殘紅惟有¶
㳺絲千丈舞晴空　殷勤花下重携手更盡樽中酒美¶
人不用歛歌眉我亦多情無奈酒䦨時¶
　　　醉蓬莱(上已日有懷許下西湖/)¶
問春風何事斷送繁紅便𢬵歸去牢落征途笑行人羈¶
旅一曲陽關斷雲殘靄做渭城朝雨欲寄離愁綠隂千¶
<pb:KR4j0066_WYG_011-14b>¶
囀黃鸝空語　遥想湖邊浪揺空翠絃筦風髙亂花飛¶
絮曲水流觴有山翁行處翠袖朱欄故人應也弄畫船¶
煙浦㑹寫相思尊前為我重翻新句¶
　　　鷓鴣天(元夕/)¶
夾路行歌盡落梅篆煙香細褭寒灰雲移碧海三山近¶
月破中天九陌開　追樂事惜多才車聲遥聽殷晴雷¶
十年夢斷鈞天奏猶記流霞醉後杯¶
　　　曾公袞¶
<pb:KR4j0066_WYG_011-15a>¶
　　　　名紆號空青先生子宣之子官至中奉大夫¶
　　　　直寶文閣¶
　　　臨江仙(感舊/)¶
後院短墻臨綠水春風急管繁絃問誰親按小嬋娟玉¶
堂真學士琳館地行仙　安得此身来此處依稀一夢¶
梨園江南刺史謾垂涎㨿鞍腸巳斷何况到尊前¶
　　　洞仙歌(感舊/)¶
相如當日曾奏凌雲賦落筆縱橫妙風雨記揚鞭輦路¶
<pb:KR4j0066_WYG_011-15b>¶
同醉金明因勝賞不管重城已暮　舊㳺如夢覺零落¶
朋儕遺墨淋漓尚如故况神州北望今已丘墟傷白璧¶
久埋黃土但一似靈光巋然在悵明月清風更無𤣥度¶
　　　菩薩鬘(月夜/)¶
山光冷浸清溪底溪光直到柴門裏卧對白蘋洲欹眠¶
數釣舟　溪山無限好恨不相逢早老病獨醒多如此¶
良夜何¶
　　　曾純甫¶
<pb:KR4j0066_WYG_011-16a>¶
　　　　名覿號海野東都故老及見中興之盛者詞¶
　　　　多感慨如金人捧露盤憶秦娥等曲悽然有¶
　　　　黍離之感¶
　　　金人捧露盤(庚寅春奉使過京師/)¶
記神京繁華地舊㳺蹤正御溝春水溶溶平康巷陌綉¶
鞍金勒躍青驄解衣沽酒醉絃筦桺綠花紅　到如今¶
餘霜鬢嗟前事夢魂中但寒煙滿目飛蓬雕欄玉砌空¶
餘三十六離宫塞笳驚起暮天鴈寂寞東風¶
<pb:KR4j0066_WYG_011-16b>¶
　　　南柯子(元夜/)¶
璧月窺紅粉金蓮映綵山東風絲管滿長安移下十洲¶
三島在人間　兩兩人初散厭厭夜向䦨倦粧殘醉怯¶
輕寒手撚玉梅無緒倚䦨干¶
　　　憶秦娥(邯鄲道上望叢臺有感/)¶
風蕭瑟邯鄲古道傷行客傷行客繁蕐一瞬不堪思憶¶
　叢臺歌舞無消息金尊玉管空陳迹空陳迹連天草¶
樹暮雲凝碧¶
<pb:KR4j0066_WYG_011-17a>¶
　　　朝中措(維揚感懷/)¶
雕車南陌碾香塵一夢尚如新囘首舊逰何在桺烟花¶
霧迷春　如今霜鬢愁停短棹懶傍清尊二十四橋風¶
月尋思只有銷䰟¶
　　　蝶戀花(惜春/)¶
翠箔垂雲香噴霧年少疎狂載酒尋芳路多少惜花春¶
意緖勸人金盞歌金縷　桃杏飄零風景暮只有閒愁¶
不逐流年去舊事而今誰共語畫樓空指行雲處¶
<pb:KR4j0066_WYG_011-17b>¶
　　　訴衷情(宫怨/)¶
建章宫殿晚生寒飛雪㸃朱䦨舞腰緩隨檀板輕絮殢¶
春閒　愁思亂酒腸慳漏將殘玉人今夜滴粉搓酥應¶
歛眉山¶
　　　感皇恩(重到臨安作/)¶
依舊惜春心花枝常好只恐尊前被花笑少年青鬢耐¶
得幾畨重到舊歡慵記省如天杳　綺陌青門斜陽芳¶
草今古銷沈送人老帝城春事又是等閒來了亂紅随¶
<pb:KR4j0066_WYG_011-18a>¶
過雨鶯聲悄¶
　　　眼兒媚(閨思/)¶
花近清明晚風寒錦幄獸香殘醺醺醉裏匆匆相見重¶
聽哀彈　春情入指鶯聲碎危柱不勝絃十分得意一¶
場輕夢淡月䦨干¶
　　　南鄕子(别意/)¶
霜月晚雲收蕭瑟西風滿院秋雅㑹難期嗟易散遲畱¶
把酒聽歌且勸酬　萬事𢬵悠悠只有情親未易休後¶
<pb:KR4j0066_WYG_011-18b>¶
夜扁舟煙浪裏囘頭葉葉丹楓總是愁¶
　　　阮郎歸(上苑初夏侍宴池上雙飛新燕掠水而/去得㫖賦之)¶
栁陰庭館占風光呢喃清晝長碧波新漲小池塘雙雙¶
蹴水忙　萍散漫絮飄揚輕盈體態狂為憐流去落紅¶
香銜將歸畫梁¶
　　　沁園春(初冬夜坐聞淮上㨗音次韻/)¶
更漏迢迢乍寒天氣畫燭對床正井梧飄砌邊鴻度月¶
故人何處水逺山長老去功名年来情緒寛盡寒衣銷¶
<pb:KR4j0066_WYG_011-19a>¶
舊香除非是仗蠻牋象管時伴吟窗　詞章莫話行藏¶
且喜見㨗書来帝鄕看鋭師雲合妖氛電掃隋堤官栁¶
依舊成行夢繞它年青門紫陌對酒花前歌正當空成¶
恨奈潘郎兩鬢新㸃呉霜¶
　　　菩薩鬘(次韻龍深甫春日即事/)¶
杏花寒食佳期近一簾煙雨琴書潤砌下水潺潺玉笙吹¶
莫寒　陽臺雲易散徃事尋思懶花底醉相扶當時人¶
在無¶
<pb:KR4j0066_WYG_011-19b>¶
　　　採桑子(清明/)¶
清明池館晴還雨綠漲溶溶花裏逰蜂宿粉棲香錦繡¶
中　玉簫聲斷人何處依舊春風萬㸃愁紅亂逐煙波¶
總向東¶
　　　桺梢青(侍宴禁中和張知閣應制作/)¶
梅粉輕勻和風布暖香逕無塵鳯閣凌虚龍池澄碧芳¶
意鱗鱗　清時酒聖花神見内苑風光又新一部仙韶¶
九曲鸞仗天上長春¶
<pb:KR4j0066_WYG_011-20a>¶
　　　曾谹父¶
　　　　名惇以故相之孫工文辭播在樂府平康皆¶
　　　　習歌之有詞一巻謝景思爲序¶
　　　念奴嬌(送淮漕錢處和/)¶
繡衣直指問凌風一笑翩然何許詔出層霄持漢節千¶
里秋風淮浦鑑逺江山竹西歌吹曾被腥膻汚須君椽¶
筆為渠一洗塵土　休厭共倒金荷翠眉重為唱渭城¶
朝雨看即揚鞭歸騎穩還指鬱葱深處寶帶兼金蕐韀¶
<pb:KR4j0066_WYG_011-20b>¶
新綉直上雲霄去囘頭莫忘玉霄今夜風露¶
　　　訴衷情(别意/)¶
鄞江雲氣近蓬莱花桺滿城隈風流謝守相遇應覆故¶
人杯　煙浪暖錦㠶囘莫徘徊玉霄亭下芍藥荼䕷都¶
望歸来¶
　　　浣溪沙¶
無數春山展畫屏無窮煙栁照溪明花枝缺處小舟橫¶
　紫禁正湏紅藥句清江莫與白鷗盟主人元自是仙¶
<pb:KR4j0066_WYG_011-21a>¶
卿¶
　　　吕居仁¶
　　　　名本中號紫㣲申公之孫舜徒之子嘗集江¶
　　　　西宗𣲖詩紹興初賜進士第除右史中書舍¶
　　　　人¶
　　　滿江紅(幽居/)¶
東里先生家何在山陰溪曲對一川平野數間茅屋昨¶
夜江頭新雨過門前流水清如玉抱小橋囘合栁參天¶
<pb:KR4j0066_WYG_011-21b>¶
揺新綠　疎籬下叢叢菊虛簷外蕭蕭竹歎古今得失¶
是非榮辱須信人生歸去好世間萬事何時足問此春¶
春醸酒何如今朝熟¶
　　　採桑子(别情/)¶
恨君不似江樓月南北東西南北東西只有相隨無别¶
離　恨君却似江樓月暫滿還虧暫滿還虧待得團圓¶
是幾時¶
　　　菩薩鬘(夜宴/)¶
<pb:KR4j0066_WYG_011-22a>¶
髙樓只在斜陽裏春風淡蕩人都喜携客不嫌頻使君¶
如酒醇　花光人不㑹月色須君醉月色與花光共成¶
今夜長¶
　　　南歌子(旅思/)¶
驛路侵斜月溪橋度曉霜短籬殘菊一枝黄正是亂山¶
深處過重陽　旅枕元無夢寒更毎自長只言江左好¶
風光不道中原歸思轉凄涼¶
　　　減字木蘭花(憶舊/)¶
<pb:KR4j0066_WYG_011-22b>¶
去年今夜同醉月明花樹下今夜江邉月暗長堤栁暗¶
船　故人何處帶我離愁江外去来嵗花前還似今年¶
憶去年¶
　　　長相思(閨詞/)¶
要相忘不相忘玉樹郎君月艶娘幾囘曾斷腸　欲下¶
床却上床上得床来思舊鄉北風吹夢長¶
　　　踏莎行(梅雪/)¶
雪似梅花梅花似雪似和不似都奇絶惱人風味阿誰¶
<pb:KR4j0066_WYG_011-23a>¶
知請君問取南樓月　記得去年探梅時節老来舊事¶
無人説為誰醉倒爲誰醒到今却怕輕離别¶
　　　生查子(離思/)¶
雙雙小鳯斜淡淡鴉兒穩一曲渭城歌栁色饒春恨¶
離觴洗别愁酒盡愁難盡寶瑟鴈縱橫誰寄天涯信¶
　　　又(離思/)¶
人分南浦春酒把陽闗盞衣帶自無情頓為離人緩¶
愁随苦海深恨逐前峰逺更聽斷腸猿一似聞絃鴈¶
<pb:KR4j0066_WYG_011-23b>¶
　　　蝶戀花(春詞/)¶
巧語嬌鶯春未暮楊桺風流恰過池塘雨芳草滿庭花¶
滿樹無情蝴蝶飛来去　睡起小奩香一縷玉篆囘紋¶
等箇人分付桃葉不言人不語眉尖一㸃君知否¶
　　　如夢令(憶舊/)¶
海鴈橋邉春苦幾見落花飛絮重到栁行西懶問畫樓¶
何處凝佇凝佇十頃荷花風雨¶
　　　清平樂(桺塘書事/)¶
<pb:KR4j0066_WYG_011-24a>¶
桺塘新漲艇子操雙槳閒倚曲欄成悵望是處春愁一¶
様　傍人幾㸃飛花夕陽又送棲鴉試問畫樓西畔暮¶
雲恐近天涯¶
　　　朱希真¶
　　　　名敦儒博物洽聞東都名士南渡初以詞章¶
　　　　擅名天資曠逺有神仙風致其西江月二曲¶
　　　　辭淺意深可以警世之役役扵非望之福者¶
　　　念奴嬌(梅詞/)¶
<pb:KR4j0066_WYG_011-24b>¶
見梅驚笑問經年何處收香藏白似語如愁却問我何¶
苦紅塵久客觀裏栽桃仙家種杏到處成疎隔千林無¶
伴淡然獨傲霜雪　且與管領春囘孤標争肯接雄蜂¶
雌蝶豈是無情知受了多少凄涼風月寄驛人遥和羮¶
心在忍使芳塵歇東風寂寞可人誰為攀折¶
　　　水龍吟(感事/)¶
放船千里凌波去略為呉山畱顧雲屯水府濤随神女¶
九江東注北客翩然壯心偏感年華將暮念伊嵩舊隠¶
<pb:KR4j0066_WYG_011-25a>¶
巢由故友南柯夢遽如許　囘首妖氛未掃問人間英雄¶
何處奇謀報國可憐無用塵昏白羽鐵鎖横江錦㠶衝¶
浪孫郎良苦但愁敲桂櫂悲吟梁甫淚流如雨¶
　　　採桑子(亂後作/)¶
扁舟去作江南客旅鴈孤雲萬里煙塵囘首中原淚滿¶
巾　碧山相映汀洲冷楓葉蘆根日落波平愁損辭鄉¶
去國人¶
　　　減字木蘭花(懷感/)¶
<pb:KR4j0066_WYG_011-25b>¶
古人誤我獨舞西風雙涙墮鶴去無蹤木落西陵返照¶
紅　人間難住擲下酒杯何處去樓鎖鍾殘山北山南¶
兩㸃烟¶
　　　相見懽(呉中/)¶
東風吹盡江梅橘花開舊日呉王宫殿長青苔　今古¶
事英雄淚老相催常恨夕陽西去晩潮囘¶
　　　西江月(警悟/)¶
世事短如春夢人情薄似秋雲不湏計較苦勞心萬事¶
<pb:KR4j0066_WYG_011-26a>¶
元來有命　幸遇三杯酒美况逢一朶花新片時歡笑¶
且相親明日隂晴未定¶
　　　又(自樂/)¶
日日深杯酒滿朝朝小圃花開自歌自舞自開懐且喜¶
無拘無礙　靑史幾畨春夢紅塵多少竒才不湏計較¶
與安排領取而今見在¶
　　　卜筭子(除夕/)¶
江上見新年年夜聽春雨有箇人人領略春粉涙紅輕¶
<pb:KR4j0066_WYG_011-26b>¶
注　深勸玉東西低唱黃金縷撚底梅花總是愁酒盡¶
人歸去¶
　　　鷓鴣天(自述/)¶
我是清都山水郎天敎分付與疎狂曾批給雨支風劵¶
屢上畱雲借月章　詩萬首酒千觴幾曾着眼看侯王¶
玉樓金闕慵歸去且揷梅花醉洛陽¶
　　　又(嵗暮/)¶
檢盡厯頭冬又殘愛它風雪耐他寒拖條竹杖家家酒¶
<pb:KR4j0066_WYG_011-27a>¶
上箇籃輿處處山　添老大轉癡頑謝天敎我老来閒¶
道人還了鴛鴦債紙帳梅花醉夣間¶
　　　朱雍¶
　　　　紹興中乞召試賢良有梅詞二巻行扵世¶
　　　憶秦娥(懐人/)¶
風蕭蕭驛亭春信期春潮期春潮黃昏浮動誰在江臯¶
　碧雲冉冉橫溪橋瓊車未至餘香飄餘香飄一簾疎¶
影月在花梢¶
<pb:KR4j0066_WYG_011-27b>¶
　　　好事近(梅/)¶
春色爲誰来枝上半畱殘雪恰近小園香徑對霜林寒¶
月　危欄悽斷笛聲長吹到偏嗚咽㝡好短亭歸路有¶
行人先折¶
　　　謁金門¶
春太早十二玉樓初曉半額試粧深院悄相逢何草草¶
　臨水幽香縹緲彷彿淡粧窺照恰值日邊人未到紛¶
紛縈古道¶
<pb:KR4j0066_WYG_011-28a>¶
　　　張仲宗¶
　　　　三山人紹興戊午之秋胡澹菴上書乞斬時¶
　　　　相坐謫新州仲宗以詞送行後併得罪¶
　　　賀新郎(送胡邦衡謫新州/)¶
夢繞神州路悵秋風連營畫角故宫離黍底事崑崙傾¶
砥柱九地黃流亂注聚萬落千村狐兔天意從来髙難¶
問况人情易老悲如許更南浦送君去　凉生岸桺銷¶
殘暑耿斜河疎星淡月斷雲微度萬里江山知何處囘¶
<pb:KR4j0066_WYG_011-28b>¶
首對床夜語鴈不到書成誰與目盡青天懷今古肯兒¶
曹恩怨相爾汝舉大白唱金縷¶
　　　又(寄李伯紀丞相/)¶
曵杖危樓去斗垂天滄波萬頃月流煙渚掃盡浮雲風¶
不定未放扁舟夜渡宿鴈落寒蘆深處悵望關河空弔¶
影正人間鼻息鳴鼉鼓誰伴我醉中舞　十年一夢揚¶
州路倚髙寒愁生故國氣吞驕虜要斬樓蘭三尺劒遺¶
恨琵琶舊語謾暗澁銅花塵土喚取謫仙平章看過苕¶
<pb:KR4j0066_WYG_011-29a>¶
溪尚許垂綸否風浩蕩欲輕舉¶
　　　滿江紅(旅思/)¶
春水連天桃花浪幾畨風惡雲乍起逺山遮盡晩風還¶
作綠徧芳洲生杜若楚㠶帶雨煙中落認向来沙觜共¶
停橈傷飄泊　寒猶在衾偏薄腸欲斷愁難着倚蓬窗¶
無寐引杯孤酌寒食清明都過了可憐孤負年時約想¶
小樓日日望歸舟人如削¶
　　　蘭陵王(春逰/)¶
<pb:KR4j0066_WYG_011-29b>¶
巻珠箔朝雨輕陰乍閣䦨干外煙桺弄晴草芳侵堦映¶
紅藥東風妬花惡吹落梢頭嫩萼屏山掩沉水倦熏中¶
酒心情怕杯勺　尋思舊京洛正年少疎狂歌笑迷著¶
障泥油壁催梳掠曾馳道同載上林携手燈夜初過早¶
共約又爭信漂泊　寂寞念行樂甚粉淡衣襟音斷絃¶
索瓊枝壁月春如昨悵别後華表那囘雙鶴相思除是¶
向醉裏暫忘却¶
　　　又(春思/)¶
<pb:KR4j0066_WYG_011-30a>¶
綺霞散空碧畱晴向晚東風裏天氣困人時節秋千閉¶
深院簾旌翠波颭窗影殘紅一線春光好花臉栁腰勾¶
引芳菲閙鶯燕　閒愁費消遣想娥緑輕顰鸞鑑新怨¶
單衣欲試寒猶淺羞衾鳯空展塞鴻難托誰問潛寛舊¶
帶眼念人似天逺　迷戀畫堂宴看㝡樂王孫濃艶爭¶
勸蘭膏寶篆春宵短擁檀板低唱玉杯重暖衆中先醉¶
謾倚檻早夢見¶
　　　念奴嬌(秋思/)¶
<pb:KR4j0066_WYG_011-30b>¶
江天雨霽正露荷擎翠風槐揺綠試問秦樓今夜裏秋¶
到䦨干幾曲笑撚黃花重題紅葉無奈歸期促暮雲千¶
里桂蕐初綻寒玉　有誰伴我凄涼除非分付與杯中¶
醽醁水本無情山又逺囘首煙波雲木夢繞西園䰟飛¶
南浦自古情難足舊遊何處落霞空映孤騖¶
　　　石州慢(初春感舊/)¶
寒水依痕春意漸囘沙際煙闊溪梅晴照生香冷蕋數¶
枝争發天涯舊恨試看幾許銷䰟長亭門外山重疊不¶
<pb:KR4j0066_WYG_011-31a>¶
盡眼中青怕昏黃時節　情切畫樓深閉想見東風暗¶
消肌雪辜負枕前雲雨樽前花月心期切處更有多少¶
凄涼殷勤畱與歸時説到得再相逢恰經年離别¶
　　　青玉案(憶舊/)¶
蕐琚玉轡青絲鞚記年少金吾從花底朝囘珠翠擁曉¶
鍾初斷宿酲猶帶綠瑣窗中夢　天涯相遇鞭鸞鳯老¶
去堂成更情重月轉簷牙雲遶棟涼吹香霧酒迷歌扇¶
春笋傳盃送¶
<pb:KR4j0066_WYG_011-31b>¶
　　　臨江仙(荼䕷有感/)¶
鶯喚屏山驚睡起嬌羞湏索郎扶荼䕷斗帳罷熏爐翠¶
穿珠落索香泛玉流酥　長記枕痕消醉色日髙猶倦¶
粧梳一枝春痩想如初夢迷芳草路望斷素鱗書¶
　　　浣溪沙(别意/)¶
燕掠風簷欵欵飛艶桃穠李閙長堤騎鯨人去曉鶯啼¶
　可意湖山畱我住斷腸煙水送君歸三春不是别離¶
時¶
<pb:KR4j0066_WYG_011-32a>¶
　　　漁家傲¶
樓外天寒山欲暮溪邉雪後藏雲樹小艇風斜沙嘴露¶
流年度春光已向梅梢住　短夢今宵還到否葦村四¶
望知何處客裏從来無意緖催歸去故園正要鶯花主¶
　　　謁金門(道山亭餞張椿老赴行在/)¶
風露底石上岸巾愁起月到房心天似水亂峰清影裏¶
　此去登瀛須記今夕道山同醉春殿明年人共指玉¶
皇香案吏¶
<pb:KR4j0066_WYG_011-32b>¶
　¶
　¶
　¶
　¶
　¶
　¶
　¶
　花菴詞選續集巻一¶
