# -*- mode: mandoku-view; -*-
#+TITLE: 花菴詞選
#+DATE: 2015-08-25 00:49:35.403489
#+PROPERTY: ID KR4j0066
#+PROPERTY: BASEEDITION SBCK
#+PROPERTY: JUAN 續集卷七
<pb:KR4j0066_WYG_017-1a>¶
欽定四庫全書¶
　花菴詞選續集巻七　　　　宋　黄昇　輯¶
　　宋詞¶
　　　史邦卿¶
　　　　名達祖號梅溪有詞百餘首張功父姜堯章¶
　　　　為序堯章稱其詞竒秀清逸有李長吉之風¶
　　　　韻¶
　　　綺羅香(春雨/)¶
<pb:KR4j0066_WYG_017-1b>¶
做冷欺花將煙困柳千里偷催春暮盡日㝠迷愁裏欲¶
飛還住驚粉重蝶宿西園喜泥潤燕歸南浦最妨他佳¶
約風流鈿車不到杜陵路　沈沈江上望極還被春潮¶
急難尋官渡隱約遥峰和淚謝娘眉嫵臨斷岸新緑生¶
時是落紅帶愁流處記當日門掩梨花剪燈深夜語(臨/斷)¶
(岸以下數語最/為堯章所歎賞)¶
　　　玉樓春(社前一日/)¶
遊人等得春晴也處處旗亭堪繫馬雨前穠杏尚娉婷¶
<pb:KR4j0066_WYG_017-2a>¶
風裏殘梅無顧藉　忘拈針線還逢社鬭草嬴多裙欲¶
卸明朝雙燕定歸來叮囑重簾休放下¶
　　　又(梨花/)¶
玉容寂寞誰為主寒食新晴愁幾許前身清淡似梅粧¶
遥夜依微畱月住　香迷胡蝶飛時路雪在秋千來徃¶
處黄昏著了素衣裳深閉重門聼夜雨¶
　　　萬年歡(春思/)¶
兩袖梅風謝橋邊岸㾗猶帶陰雪過了匆匆燈市草根¶
<pb:KR4j0066_WYG_017-2b>¶
青發燕子春愁未醒悞幾處芳音遼絶煙溪上采緑人¶
歸定應愁沁花骨　非干厚情易歇奈燕臺句老難道¶
離别小逕吹衣曽記故里風物多少驚心舊事第一是¶
侵階羅襪如今但桺髮晞春夜來和露梳月¶
　　　杏花天(清明/)¶
軟波拖碧浦芽短畫橋外花晴柳暖今年自是清明晩¶
便覺芳情較懶　春衫瘦東風剪剪過花塢香吹醉靣¶
歸來立馬斜陽岸隔岸歌聲一片¶
<pb:KR4j0066_WYG_017-3a>¶
　　　西江月(閨思/)¶
西月澹窺樓角東風暗落簷牙一燈初見影窗紗又是¶
重簾不下　幽思屢隨芳草閒愁多似楊花楊花芳草¶
徧天涯繡被春寒夜夜¶
　　　菩薩鬘(夜景/)¶
梨花不礙東城月月明照見空欄雪雪底夜香微褰簾¶
拜月歸　錦衾幽夢短明日南堂宴宴罷小樓臺春風¶
來不來¶
<pb:KR4j0066_WYG_017-3b>¶
　　　臨江仙(閨思/)¶
愁與西風應有約年年同赴清秋舊游簾幕記揚州一¶
燈人著夢雙鴈月當樓　羅帶鴛鴦塵暗澹更須整頓¶
風流天涯萬一見温柔痩應縁此痩羞亦為郎羞¶
　　　齊天樂(秋興/)¶
䦨干只在鷗飛處年年怕吟秋興斷浦沈雲空山挂雨¶
只有詩愁千頃波聲未定望舟尾拖涼渡頭籠暝正好¶
登臨有人歌罷翠簾冷　悠然魂墮故里奈閑情未了¶
<pb:KR4j0066_WYG_017-4a>¶
還被吹醒拜月虚簷聼蛩壊砌誰復能憐嬌俊憂心耿¶
耿寄桐葉芳題冷楓新詠莫遣秋聲樹頭喧夜永¶
　　　又(湖上即席分韻得羽字/)¶
鴛鴦拂破蘋花影低低趂涼飛去畫裏移舟詩邊就夢¶
葉葉碧雲分雨芳游自許過柳影閒波水花平渚見説¶
西風為人吹恨上瑶樹　䦨干斜照未滿杏墻應望斷¶
春翠偷聚淺約挼香深盟搗月誰是窗間青羽孤筝幾¶
柱問因甚參差蹔成離阻夜色空庭待歸聼俊語¶
<pb:KR4j0066_WYG_017-4b>¶
　　　雙雙燕(詠燕/)　(形容盡矣/)¶
過春社了度簾幕中間去年塵冷差池欲住試入舊巢¶
相並還相雕梁藻井又軟語商量不定飄然快拂花梢¶
翠尾分開紅影　芳徑芹泥雨潤愛貼地爭飛競誇輕¶
俊紅樓歸晩㸔足柳昏花暝應自棲香正穩便忘了天¶
涯芳信愁損翠黛雙蛾日日畫欄獨凭(姜堯章極稱其/柳昏花暝之句)¶
　　　東風第一枝(春雪/)¶
巧剪蘭心偷黏草甲東風欲障新暖謾凝碧瓦難畱信¶
<pb:KR4j0066_WYG_017-5a>¶
知暮寒較淺行天入鏡做弄出輕鬆纎軟料故園不捲¶
重簾悞了乍來雙燕　青未了柳回白眼紅欲斷杏開¶
素靣舊遊憶着山陰厚盟遂妨上苑寒爐重煖便放慢¶
春衫針線恐鳳鞋挑菜歸來萬一灞橋相見(結句尤為/姜堯章拈)¶
(出/)¶
　　　又(元夕/)¶
酒館歌雲燈街舞繡笑聲喧似簫鼓太平京國多歡大¶
酺綺羅幾處東風不動照花影一天春聚耀翠光金縷¶
<pb:KR4j0066_WYG_017-5b>¶
相交冉冉細吹香霧　羞醉玉少年丰度懐豔雪舊家¶
伴侣閉門明月關心倚窻小梅索句吟情欲斷念嬌俊¶
知人無據想袖寒珠絡藏香夜久帶愁歸去¶
　　　換巢鸞鳳(春情/)¶
人若梅嬌正愁横斷塢夢繞溪橋倚風融漢粉坐月怨¶
秦簫相思因甚到纎腰定知我今無魂可銷佳期晩謾¶
幾度淚㾗相照　人悄天渺渺花外語香時透郎懐抱¶
暗握荑苗乍嘗櫻顆猶恨侵堦芳草天念王昌忒多情¶
<pb:KR4j0066_WYG_017-6a>¶
換巢鸞鳳教偕老温柔鄉醉芙蓉一帳春曉¶
　　　過龍門(春愁/)¶
醉月小紅樓錦瑟箜篌夜來風雨曉來收幾㸃落花饒¶
柳絮同為春愁　寄信問晴鷗誰在芳洲緑波寧處有¶
蘭舟獨對舊時携手地情思悠悠¶
　　　瑞鶴仙(紅梅/)¶
館娃春睡起為潑粧酒煖臉霞輕膩氷霜一生裏厭從¶
來冷澹粉腮重洗胭脂暗試便無限芳穠氣味向黄昏¶
<pb:KR4j0066_WYG_017-6b>¶
竹外寒深醉裏為誰偷倚　嬌媚春風模様霜月心腸¶
痩來肌體孤香細細吹夢到杏花底被髙樓横筦一聲¶
驚斷却對南枝灑淚謾相思桃葉桃根舊家姊妹¶
　　　滿江紅(九月廿一日出京懐古/)¶
緩轡西風歎三宿遲遲行客桑梓外鋤耰漸入柳坊花¶
陌雙闕逺騰龍鳳影九門空鎖鴛鸞翼更無人擫笛傍¶
宫墻苔花碧　天相漢民歸國天厭禍臣同徳趂建瓴¶
一舉再收鼇極老子豈無經世術詩人不預平戎策辦¶
<pb:KR4j0066_WYG_017-7a>¶
一襟風月看升平吟春色¶
　　　卓稼翁¶
　　　　名田號西山建陽之文士¶
　　　好事近(三衢買舟/)¶
奏賦謁金門行盡雲山無數尚有江天一半買扁舟東¶
去　波神眼底識英雄閣住半空雨喚起一帆風力去¶
青天尺五¶
　　　昭君怨(送人赴上庠/)¶
<pb:KR4j0066_WYG_017-7b>¶
千里功名岐路幾緉英雄草履八座與三台箇中來¶
壯士寸心如鐵有淚不霑離别劒未斬樓蘭莫空還¶
　　　品令(新秋/)¶
立秋十日早露出新凉靣斜風急雨戰退炎光一半月¶
上紗窗疑是廣寒宫殿　無端宋玉撩亂生悲怨一年¶
好處都被秋光占斷你且思量今夜怎生消遣¶
　　　崔正子¶
　　　　名與之自號菊坡屢以右相召不起¶
<pb:KR4j0066_WYG_017-8a>¶
　　　水調歌頭¶
萬里雲間戍立馬劍門關亂山極目無際直北是長安¶
人苦百年塗炭鬼哭三邊鋒鏑天道久應還手寫留屯¶
奏烱烱寸心丹　對青燈搔白髮漏聲殘老來勲業未¶
就妨却一身閒梅嶺緑陰青子蒲澗清泉白石怪我舊¶
盟寒烽火平安夜歸夢到家山¶
　　　魏華父¶
　　　　名了翁臨卭人號鶴山先生慶元巳未黄甲¶
<pb:KR4j0066_WYG_017-8b>¶
　　　　第三名晩與真西山齊名有詞附鶴山集皆¶
　　　　夀詞之得體者¶
　　　水調歌頭(范靖州生日/)¶
猶記端門外鞭袖五更寒一聲天上鍾柝金鎖掣重關¶
君向紫宸上閣我侍玉皇香案都號舍人班夢覺帝鄉¶
逺相對兩蒼顔　玉圍腰金繫肘繡籠鞍鄉人袞袞嚴¶
近五馬度荆山收拾五湖氣度巻束蟠胷兵甲春意滿¶
人間天錫公純嘏氣象自平寛¶
<pb:KR4j0066_WYG_017-9a>¶
　　　又(孫靖州生日/)¶
九十九峰下百二十年州西風吹起客夢月滿驛南樓¶
影入天河左界辰在夀星向上還是去年秋要和木蘭¶
曲載酒夀君侯　天邊信雲外歩去難留夀觴庭院依¶
舊巳帶别離愁離合鍾情未免富貴關人何事浪白世¶
間頭將相時來作身健百無憂¶
　　　鷓鴣天(范靖州十月廿一日生日/)¶
誰把璿璣運化工參旗又挂玉梅東三三律琯聲餘亥¶
<pb:KR4j0066_WYG_017-9b>¶
九九𤣥經卦起中　新嵗月舊遊從一觴還似去年冬¶
人間事㑹無終極分付翹關老令公(郭令公以武舉出/身應翹關負米科)¶
　　　菩薩鬘(靖倅江塤生日/)¶
東窗五老峰前月南窻九疊坡前雪堆出侍郎山著君¶
窗戶間　離騷鄉裏住恰記庚寅度挹取芷蘭芳酌君¶
千嵗觴¶
　　　劉潛夫¶
　　　　名克莊甫田人號後村先生負一代盛名詩¶
<pb:KR4j0066_WYG_017-10a>¶
　　　　文甚髙有後村别調一巻淳祐辛丑八月御¶
　　　　筆劉某文名久著史學尤精可特賜同進士¶
　　　　出身¶
　　　六州歌頭(牡丹/)¶
維摩病起兀坐等枯株清晨裏誰來問是文殊遣名姝¶
奪盡羣芳色浴才出醒初解千萬態嬌無力困相扶絶¶
代佳人不入金張室却訪吾廬對茶鐺禪榻笑殺此翁¶
癯珠髻金壺始消渠　憶承平日繁華事修成譜寫成¶
<pb:KR4j0066_WYG_017-10b>¶
圖竒絶甚歐公記蔡公書古來無一自京華隔問姚魏¶
竟何如多應是綵雲散劫灰餘野鹿銜將花去空回首¶
河洛邱墟謾傷春弔古夢遶漢唐都歌罷欷歔¶
　　　水調歌頭(和西外判宗湖樓韻/)¶
君㸔郭西景渾不減孤山飛樓突兀百尺輪奐侈前觀¶
絶唱新詞寡和墮淚舊碑無恙徃事付驚瀾不見遼鶴¶
返惟對水鷗閒　又何必珠翠盛管絃歡唾壺麈尾瀟¶
灑領客上髙寒丞相功存宗廟祭酒義兼家國世事尚¶
<pb:KR4j0066_WYG_017-11a>¶
相關風月寓意耳莫作晉人看¶
　　　沁園春(夢方孚若/)¶
何處相逢登寳釵樓訪銅雀臺喚厨人斫就東溟鯨鱠¶
圉人呈罷西極龍媒天下英雄使君與操餘子誰堪共¶
酒盃車千乗載燕南代北劒客竒材　飲酣鼻息如雷¶
誰信被晨雞輕喚回嘆年光過盡功名未立書生老去¶
機㑹方來使李將軍遇髙皇帝萬戶侯何足道哉披衣¶
起但淒涼感舊慷慨生哀¶
<pb:KR4j0066_WYG_017-11b>¶
　　　又(送包尉/)¶
我羡君歸一路秋風芙蓉木犀想慈顔望久靈烏乍噪¶
新眉畫就郎馬頻嘶忙脱征衫快呼斗酒細為家人説¶
建谿爭知道這中年懐抱最怕分携　丈夫南北東西¶
應笑殺離筵粉淚啼悵佳人來未碧雲冉冉王孫去後¶
芳草萋萋明日相思山重水複古道人稀茅店雞元龍¶
老有髙樓百尺誰共登梯¶
　　　又(寄鍾賢良/)¶
<pb:KR4j0066_WYG_017-12a>¶
我夢見君戴飛霞冠著宫錦袍與牧之髙㑹齊山詩酒¶
謫仙同載采石風濤萬巻星羅千篇電掃肯學窮兒事¶
楚騷掀髯嘯有魚龍鼓舞狐兔悲嘷　英雄埋没蓬蒿¶
誰摸索當年劉與曹嘆事機易失功名難偶誅茅西崦¶
種秫東臯柵有雞豚庭無羔鴈道是先生索價髙人間¶
窄待相期海上共摘蟠桃¶
　　　又(贈孫季蕃弔方漕西歸/)¶
嵗莫天寒一見飄然幅巾布裘儘縁雲鳥道躋攀絶頂¶
<pb:KR4j0066_WYG_017-12b>¶
拍天鯨浸笑傲中流疇昔竒君紫髯鐵靣生子當如孫¶
仲謀誰知道向中年猶未建節封侯　南來萬里何求¶
因感慨橋公成逺遊悵名姬駿馬都成昨夢隻雞斗酒¶
誰弔新邱天地無情功名有命千古英雄只麽休平生¶
客獨羊曇一箇灑淚西州¶
　　　又(寄九華葉賢良/)¶
一巻陰符二石硬弓百斤寳刀更玉花驄噴鳴鞭電抹¶
烏絲欄展醉墨龍跳牛角書生虬鬚豪客談笑皆堪折¶
<pb:KR4j0066_WYG_017-13a>¶
簡招依稀記曽請纓繫粤草檄征遼　當年目視雲霄¶
誰信道淒涼今折腰悵燕然未勒南歸草草長安不見¶
北望迢迢老去胷中有些磊塊歌罷猶須著酒澆休休¶
也但帽邊鬢改鏡裏顔凋¶
　　　摸魚兒(賞海棠/)¶
甚春來冷煙凄雨朝朝遲了芳信驀然作煖晴三日又¶
覺萬株嬌困霜㸃鬢潘令老年年不帶看花分才情減¶
盡悵玉局飛仙石湖絶筆辜負這風韻　傾城色懊惱¶
<pb:KR4j0066_WYG_017-13b>¶
佳人薄命墻頭岑寂誰問東風日暮無聊頼吹得胭脂¶
成粉君細認花共酒古來二事天尤吝年光去迅謾緑¶
葉成陰青苔滿地做取異時恨¶
　　　又(感歎/)¶
怪新年倚樓看鏡清狂渾不如舊暮雲千里傷心處那¶
更亂蟬疎柳凝望久愴故國百年陵闕誰回首功名大¶
謬歎采藥名山讀書精舎此計幾時就　封侯事久矣¶
輸人妙手滄洲聊作漁叟髙冠長劒渾閒物世上切身¶
<pb:KR4j0066_WYG_017-14a>¶
惟酒千載後君試看拔山扛鼎俱烏有英雄骨朽問顧¶
曲周郎而今還解來聼小詞否¶
　　　念奴嬌(菊花/)¶
老夫白首尚兒嬉廢圃一番料理餐飲落英并墜露重¶
把離騷拈起野艷幽香深黄淺白占斷西風裏飛來雙¶
蝶遶叢欲去還止　嘗試銓次羣芳梅花差可伯仲之¶
間耳佛説諸天金色界未必莊嚴如此尚友靈均定交¶
元亮結好天隨子籬邊坡下一杯聊泛霜蘂¶
<pb:KR4j0066_WYG_017-14b>¶
　　　賀新郎(寄題聶侍郎鬱孤臺/)¶
絶頂規危榭跨髙寒鳥飛不過雲生其下斤斸無聲人¶
按堵翕忽青紅變化覽城郭山川如畫閣老鳳樓修造¶
手笑談間突出凌雲厦臺上景買無價　唾壺麈尾登¶
臨暇似當年滁陽太守歐陽公也傾倒贛江供硯滴判¶
斷雪天月夜更喚起鄒枚司馬銅雀凌歊歌舞散訪殘¶
磚斷甓無存者餘翰墨被風雅¶
　　　又(春景/)¶
<pb:KR4j0066_WYG_017-15a>¶
動地東風起畫橋西繞溪桑柘漫山桃李寂寂墻陰蒼¶
苔逕猶印前回屐齒驚嵗月飇馳雲駛太息攀翻長亭¶
樹是先生手種今如此君不樂欲何俟　傍人錯㑹淵¶
明意笑斯翁皇皇汲汲登山臨水佳處徑呼籃輿去彷¶
彿柴桑栗里從我者門生兒子嘗試平章先賢傳屈原¶
醒不似劉伶醉判茗艼卧花底¶
　　　又(客贈芍藥/)¶
一夢揚州事畫堂深金瓶萬朶元戎髙㑹座上祥雲層¶
<pb:KR4j0066_WYG_017-15b>¶
層起不減洛中姚魏歎别後關山迢遞國色天香何處¶
在想東風猶憶狂書記驚嵗月一彈指　數枝清曉煩¶
馳騎向小窗依稀重見蕪城妖麗料得花憐儂消瘦儂¶
亦憐花顦顇謾悵望竹西歌吹老矣應無騎鶴日但春¶
衫㸃㸃當時淚那更有舊情味¶
　　　又(送陳子華赴真州/)¶
北望神州路試平章這場公事怎生分付記得太行山¶
百萬曽入宗爺駕馭今把作握蛇騎虎君去京東豪傑¶
<pb:KR4j0066_WYG_017-16a>¶
喜想投戈下拜真吾父談笑裏定齊魯　兩河蕭索惟¶
狐兔問當年祖生去後有人來否多少新亭揮淚客誰¶
夢中原塊土算事業須由人做應笑書生心膽怯向車¶
中閉置如新婦空目送塞鴻去¶
　　　又(端午/)¶
深院榴花吐畫簾開綀衣紈扇午風清暑兒女紛紛夸¶
結束時様釵符艾虎早巳有游人觀渡老大逢場慵作¶
戲任陌頭年少爭旗鼓溪雨急浪花舞　靈均標致髙¶
<pb:KR4j0066_WYG_017-16b>¶
如許憶生平既紉蘭佩更懐椒糈誰信騷魂千載後波¶
底垂涎角黍又説是蛟饞龍怒把似而今醒到了料當¶
年醉死差無苦聊一笑弔千古¶
　　　又(九日/)¶
湛湛長空黒更那堪斜風細雨亂愁如織老眼平生空¶
四海頼有髙樓百尺看浩蕩千崖秋色白髮書生神州¶
淚儘凄涼不向牛山滴追徃事去無迹　少年自負凌¶
雲筆到而今春華落盡滿懐蕭瑟常恨世人新意少愛¶
<pb:KR4j0066_WYG_017-17a>¶
説南朝狂客把破帽年年拈出若對黄花孤負酒怕黄¶
花也笑人岑寂鴻北去日西匿¶
　　　又(遊水東周家花園/)¶
溪上收殘雨倚危欄薄綿乍脱日陰亭午閙市不知春¶
色處散在荒園廢墅漸小白長紅無數客子雖非河陽¶
令也隨縁暫作鶯花主那可負甕中醑　碧雲四合千¶
巖莫恨匆匆余方有事子姑歸去趂取羣芳未揺落暇¶
日提魚就煮歎激電光陰如許回首明年何處在問桃¶
<pb:KR4j0066_WYG_017-17b>¶
花尚記劉郎否公莫笑醉中語¶
　　　又(郡會聞妓歌有感/)¶
妾出於微賤少年時朱絃彈絶玉笙吹徧粗識國風關¶
雎亂羞學流鶯百囀總不涉閨情春怨誰向西鄰公子¶
説要珠鞍迎入梨花院身未動意先懶　主家十二樓¶
連苑那人人靚粧按曲繡簾初捲道是畫堂簫管唱笑¶
殺街坊拍袞回首望侯門天逺我有平生離鸞操頗哀¶
而不愠微而婉聊一奏更三歎¶
<pb:KR4j0066_WYG_017-18a>¶
　　　生查子(上元戲陳敬叟/)¶
繁燈奪霽華戲鼓侵明發物色舊時同情味中年别¶
淺畫鏡中眉深拜樓西月人散市聲收漸入愁時節¶
　　　臨江仙(種海棠作/)¶
落魄長官江海客少豪萬里尋春而今憔悴向溪濵斷¶
無觴詠興惟有簿書塵　手揷海棠三百本等閒粧㸃¶
芳辰他年絳雪映紅雲丁寧風與月記取種花人¶
　　　滿江紅(送王實之/)¶
<pb:KR4j0066_WYG_017-18b>¶
天壤王郎數人物方今第一談笑裏風霆驚座雲煙生¶
筆落落元龍湖海氣琅琅董相天人策問如何十載尚¶
青衫諸侯客　易愛底些官職難保底些名節擬閉門¶
投轄劇談三日疇昔評君天下寳當為天下蒼生惜向¶
臨分慷慨出商聲摧金石¶
　　　又(二月二十四夜飲海棠花下/)¶
老子年來頗自許心腸鐵石尚一㸃消磨未盡愛花成¶
癖懊惱每嫌寒勒住丁寧莫被晴烘拆奈暄風烈日太¶
<pb:KR4j0066_WYG_017-19a>¶
無情如何得　張畫燭頻頻惜憑素手輕輕摘更幾畨¶
雨過彩雲無跡今夕不來花下飲明朝空向枝頭覓對¶
殘紅滿院杜鵑啼添愁寂¶
　　　又(范尉梅谷/)¶
赤日黄埃夢不到清溪翠麓空健羡君家别墅幾株幽¶
獨骨冷肌清偏要月天寒日暮尤宜竹想主人杖屨繞¶
千回山南北　寧委澗嫌金屋寧映水羞銀燭歎出羣¶
風韻背時粧束競愛東鄰姬傅粉誰憐空谷人如玉笑¶
<pb:KR4j0066_WYG_017-19b>¶
林逋何遜漫為詩無人讀¶
　　　又¶
金甲琱戈記當日轅門初立磨盾鼻一揮千紙龍蛇猶¶
濕鐵馬曉嘶營壁冷樓船夜渡風濤急有誰憐猨臂故¶
將軍無功級　平戎策從軍什零落盡慵收拾把茶經¶
香傳時時温習生怕客談榆塞事且敎兒誦花間集歎¶
臣之壯也不如人今何及¶
　　　卜算子(手植海棠盛開風雨作祟輙作小詞二/首)¶
<pb:KR4j0066_WYG_017-20a>¶
盡是手成持合得天饒借風雨於花有底讐著意相陵¶
藉　做暖逼教開做冷催教謝不負明年花下人只負¶
栽花者¶
　　　又¶
片片蝶衣輕㸃㸃猩紅小道是天公不惜花百種千般¶
巧　朝見樹頭繁莫見枝頭少道是天公果惜花雨洗¶
風吹了¶
　　　昭君怨(牡丹/)¶
<pb:KR4j0066_WYG_017-20b>¶
曽記洛陽舊譜只許姚黄獨歩若比廣陵花太虧他¶
舊日王侯園圃今日荆榛狐兔君莫説中州怕花愁¶
　　　又(瓊花/)¶
后土宫中標韻天上人間一本道號玉真妃字瓊姬¶
我與花曽半靣流落天涯重見莫把玉簫吹怕驚飛¶
　　　清平樂(丹陽舟中作别意/)¶
休彈别鶴淚與絃俱落歡事中年如水薄懐抱那堪作¶
惡　昨宵月露髙樓今朝煙雨孤舟除是無身方了有¶
<pb:KR4j0066_WYG_017-21a>¶
身長是閒愁¶
　　　又(五月十五夜翫月/)¶
纎雲掃跡萬頃玻瓈色醉跨玉龍游八極歴歴天青海¶
碧　水晶宫殿飄香羣仙方按霓裳消得幾多風露變¶
教人世清涼¶
　　　又¶
風髙浪快萬里騎鯨背曽識嫦娥真體態素靣元無粉¶
黛　身游銀闕珠宫俯看積氣濛濛醉裏偶揺桂樹人¶
<pb:KR4j0066_WYG_017-21b>¶
間喚作涼風¶
　　　又(頃在維揚陳師文參議冢舞姬絶妙賦此/)¶
宫腰束素只怕能輕舉好築避風臺䕶取莫遣驚鴻飛¶
去　一團香玉温柔笑顰俱有風流貪與蕭郎眉語不¶
知舞錯伊州¶
　　　玉樓春戲呈(林節推鄉兄并下一首/)¶
年年躍馬長安市客裏似家家似寄青錢換酒日無何¶
紅燭呼盧宵不寐　易挑錦婦機中字難得玉人心下¶
<pb:KR4j0066_WYG_017-22a>¶
事男兒西北有神州莫滴水西橋畔淚¶
　　　菩薩鬘¶
小鬟解事髙燒燭羣花圍繞摴蒱局道是五陵兒風騷¶
滿肚皮　玉鞭鞭玉馬戲走章臺下笑殺㶚橋翁騎驢¶
風雪中¶
　　　憶秦蛾(感舊/)¶
春酲薄夢中毬馬豪如昨豪如昨月明横笛曉寒吹角¶
　古來成敗難描摸而今却悔當時錯當時錯鐵衣猶¶
<pb:KR4j0066_WYG_017-22b>¶
在不堪重著¶
　　　又¶
梅謝了塞垣凍解鴻歸早鴻歸早憑伊問訊大梁遺老¶
　浙河西靣邊聲悄淮河南北炊煙少炊煙少宣和宫¶
殿冷煙衰草¶
　　　又¶
遊人絶緑陰滿野芳菲歇芳菲歇養蠶天氣采茶時節¶
　枝頭杜宇啼成血陌頭楊柳吹成雪吹成雪淡烟微¶
<pb:KR4j0066_WYG_017-23a>¶
雨江南三月¶
　　　長相思¶
寒相催煖相催催了開時催謝時丁寧花放遲　角聲¶
吹笛聲吹吹了南枝吹北枝明朝成雪飛¶
　　　又¶
風蕭蕭雨蕭蕭相送津亭折柳條春愁不自聊　煙迢¶
迢水迢迢準擬江邊駐畫橈舟人頻報潮¶
　　　浪淘沙(旅况/)¶
<pb:KR4j0066_WYG_017-23b>¶
紙帳素屏遮全似僧家無端霜月闖窗紗喚起玉關征¶
戍夢幾疊寒笳　嵗晩客天涯短髮蒼華今年衰似去¶
年些詩酒新來俱倚閤孤負梅花¶
　　　一剪梅(中秋解宜春郡印/)¶
陌上行行惟府公還是文窮還是詩窮下車上馬太匆¶
匆來是春風去是秋風　階銜免得管兵農嬉到昏鐘¶
睡到齋鐘不須提岳與知宫喚作溪翁喚作山翁¶
　　　踏莎行(甲午重九牛山作/)¶
<pb:KR4j0066_WYG_017-24a>¶
日月跳丸光陰脫兔登臨不用深懐古向來吹㡌挿花¶
人盡隨殘照西風去　老矣征衫飄然客路炊煙三兩¶
人家住欲携斗酒答秋光山深無覓黄花處¶
　　　劉伯寵¶
　　　　名襃武夷人一字春卿¶
　　　水龍吟(桂林元夕呈帥座/)¶
東風起縠池波輕陰未放游絲墮新春歌管豐年笑語¶
六街燈火繡轂雕鞍飛塵巻霧氷流雲過恍揚州十里¶
<pb:KR4j0066_WYG_017-24b>¶
三生夢覺捲朱箔映青𤨏　金猊戲掣星橋鎖博山香¶
烟濃百和使君行樂絳紗萬炬雪梅千朶羯鼓喧空鵾¶
絃沸曉櫻梢微破想明年更好傳柑宴罷醉扶狨座¶
　　　雨中花慢(春日旅况/)¶
縹蔕緗枝玉葉翡英百梢爭趂春忙正雨後蜂粘落絮¶
燕撲晴香遺策誰家蕩子唾花何處新粧想流紅有恨¶
拾翠無心徃事淒涼　春愁如海客思翻空帶圍只看¶
東陽更那堪玉笙度曲翠羽傳觴紅淚不勝閨怨白雲¶
<pb:KR4j0066_WYG_017-25a>¶
應老他鄉夢回羇枕風驚庭樹月在西廂¶
　　　滿庭芳(留別/)¶
柳裊金絲梨鋪香雪一年春事方中燭前一見花艷覺¶
羞紅枕臂香㾗未落舟横岸作計匆匆明朝去暮天平¶
水雙槳碧雲東　隔離歌一闋琵琶聲斷燕子樓空歎¶
陽臺夢杳行雨無蹤後會芙渠未老從今去日望歸鴻¶
愁如織斷腸啼鴂饒舌訴東風¶
　　　六州歌頭(上廣西張帥/)¶
<pb:KR4j0066_WYG_017-25b>¶
憑深負阻蠭午肆奔騰龍江上妖氛漲鯨海外白波驚¶
羽檄交飛急玉帳靜金韜閟恢逺馭振長纓密分兵細¶
草黄沙渺渺西關路風裊髙旌聼飛霜令肅堅壁夜無¶
聲鼔角何神地中鳴　看追風騎攢雲槊雷野轂激天¶
鉦飛箭集旄頭墜長圍掩郭東傾振旅觀旋凱笳鼓競¶
繡旗明刀換犢戈藏革士休營黄色赤雲交映論功何¶
止蔡州平想環城蒼玉深刻入青㝠永詔來今¶
　　　水調歌頭(中秋/)¶
<pb:KR4j0066_WYG_017-26a>¶
天淡四垂幕雲細不成衣西風掃盡纎翳掠我鬢邊絲¶
破匣菱花飛動跨海清光無際草露滴明璣杯到莫停¶
手何用問來期　坐虚堂揩病眼泝流輝雲山應有幽¶
恨瑶瑟掩金徽河漢無聲自轉玉兔有情亦老世事巧¶
相違一寫謫仙怨雙淚滿君頤¶
　¶
　¶
　¶
<pb:KR4j0066_WYG_017-26b>¶
　¶
　¶
　¶
　¶
　¶
　¶
　¶
　花菴詞選續集巻七¶
