# -*- mode: mandoku-view; -*-
#+TITLE: 花菴詞選
#+DATE: 2015-08-25 00:49:35.047350
#+PROPERTY: ID KR4j0066
#+PROPERTY: BASEEDITION SBCK
#+PROPERTY: JUAN 提要
<pb:KR4j0066_WYG_000-1a>¶
欽定四庫全書　　　　　　集部十¶
　花菴詞選　　　　　　　　詞曲類二(詞選之屬/)¶
　　提要¶
　　　　(臣/)等謹案花菴詞選十巻續集十巻宋黄昇輯¶
　　　　昇字叔暘號玉林又號花菴詞客以所居有玉¶
　　　　林又有散花菴也毛晉刻六十家詞以昇作昃¶
　　　　以叔暘作叔陽而諸本實多作黄昇考此書舊¶
　　　　傳刋本又題曰黄□而詩人玉屑前有昇序¶
<pb:KR4j0066_WYG_000-1b>¶
　　　　世所傳翻刻宋本猶鈎摹當日手書亦作黄¶
　　　　□檢此書序末尚有當時姓名小印實作□¶
　　　　字葢許慎説文昇字篆文作□昇特以篆體¶
　　　　署名故作□字晉不考六書妄改為昃殊為¶
　　　　舛謬至叔陽乃盧炳之字炳即作哄堂詞者¶
　　　　晉乃移而為昇之字益桃僵李代矣此乃所¶
　　　　選南宋詞人之作自康與之至洪瑹凡八十¶
　　　　八家而以已作附録於末共七百五十餘首¶
<pb:KR4j0066_WYG_000-2a>¶
　　　　即所稱中興以來絶妙詞選者是也其意葢¶
　　　　欲以繼趙宏祚花間集曾慥樂府雅詞之後¶
　　　　故蒐羅頗廣又於作者姓氏下各綴數語畧¶
　　　　具始末亦足以資考核惟所裒詞人祇有此¶
　　　　數而自序乃云得數百家則未免夸詞非其¶
　　　　實耳昇論詞最服膺姜䕫故所錄多典雅清¶
　　　　俊非草堂詩餘專取俗體者可比又草堂詩¶
　　　　餘刻本多訛字及失名者而此猶舊帙於彼¶
<pb:KR4j0066_WYG_000-2b>¶
　　　　此並收之作亦可互相參證云乾隆四十六¶
　　　　年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 序
<pb:KR4j0066_WYG_000-3a>¶
花菴詞選序¶
長短句始於唐盛於宋唐詞具載花間集宋詞多見於¶
曽端伯所編而復雅一集又兼采唐宋迄於宣和之季¶
凡四千三百餘首吁亦備矣況中興以來作者繼出及¶
乎近世人各有詞詞各有體知之而未見見之而未盡¶
者不勝算也暇日裒集得數百家名之曰絶妙詞選佳¶
詞豈能盡録亦嘗鼎一臠而巳然其盛麗如㳺金張之¶
堂妖冶如攬嬙施之袪悲壯如三閭豪俊如五陵花前¶
<pb:KR4j0066_WYG_000-3b>¶
月底舉盃清唱合以紫簫節以紅牙飄飄然作騎鶴揚¶
州之想信可樂也親友劉誠甫謀刋諸梓傳之好事者¶
此意善矣又録予舊作數十首附於後不無珠玉在側¶
之媿有愛我者其為刪之淳祐已酉百五玉林¶
